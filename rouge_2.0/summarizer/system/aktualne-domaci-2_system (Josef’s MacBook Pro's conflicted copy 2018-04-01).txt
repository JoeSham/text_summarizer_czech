Ministru školství Josefu Dobešovi (VV) se nelíbí, jakým způsobem šéfka akreditační komise Vladimíra Dvořáková zveřejnila informaci, že se mají rušit plzeňská práva.
"Nepovažuji za vhodné, aby byly výsledky správního řízení sdělovány nejdříve médiím a až poté samotné Západočeské univerzitě, rektorovi a děkanovi právnické fakulty.
Akreditační komise nyní neprodloužila plzeňským právům, která měla v posledních letech problémy, akreditaci.
Podle tiskového odboru ministr výsledky akreditační komise nezpochybňuje.
Dvořáková jako šéfka akreditační komise údajně sdělovala rozhodnutí v době řízení či v případech, kdy verdikt ještě nebyl pravomocný, vyplývá z vyjádření tiskového odboru.
Jméno plzeňské právnické fakulty padlo v posledních letech při několika skandálech.
Už v roce 2008 akreditační komise plzeňským právům zakázala nabírat studenty do doktorandského studia.
