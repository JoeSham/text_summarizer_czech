Všechny penzijní fondy již ohlásily výši zhodnocení, kterého dosáhly v loňském roce.
Nejvíc zhodnotil prostředky účastníků penzijní fond Allianz, který dlouhodobě připisuje nejvyšší zhodnocení.
Naopak nejméně se v loňském roce dařilo penzijnímu fondu Generali, který klientům vydělal pouhé 0,3 procenta.
Kapitálová přiměřenost hodnotí výši volného kapitálu penzijního fondu ve vztahu k prostředkům účastníků.
Mezi kapitálově nejsilnější fondy patří ČSOB penzijní fond Stabilita a penzijní fond Allianz, mezi nejméně kapitálově vybavené fond Aegon.
S relativně nejnižšími náklady hospodaří penzijní fond České spořitelny, penzijní fond Allianz a penzijní fond ING.
Nejvyšší náklady mají penzijní fondy Generali a Aegon, což je dáno relativně malou velikostí těchto fondů.
