Po Meryl Streep a její Margaret Thatcherové se brzy na plátnech kin objeví další hollywoodská star v roli z nedávné britské minulosti.
Autor scénáře, divadelní dramatik Stephen Jeffrey (před osmi lety napsal svůj jediný film Libertin), se v něm zaměřuje na „nejšťavnatější" období Dianina života, a sice poslední dva roky nasáklé romantickou aférkou s exotickým boháčem, jež na konci utne tragická nehoda.
Německý režisér Oliver Hirschbiegel, proslulý hlavně Pádem třetí říše rovněž o sklonku života Adolfa Hitlera, snímek natáčí právě nyní.
Kromě Wattsové (mimochodem na rozdíl od Streepové rozené Britky) si před kamerou můžeme být jisti ještě Naveenem Andrewsem v roli Dianina milence Hasnata Khana.
Vzhledem k tomu, že zatím uniklo pouze několik fotografií nalíčené Wattsové, můžeme jen hádat, jestli se Hirschbiegelovi jako jednomu z mála podaří natočit méně kompromisní a uctivý pohled na královskou rodinu.
