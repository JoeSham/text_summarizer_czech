Ministru školství Josefu Dobešovi (VV) se nelíbí, jakým způsobem šéfka akreditační komise Vladimíra Dvořáková zveřejnila informaci, že se mají rušit plzeňská práva.
Zbytečně to vyvolává vlnu spekulací.
Akreditační komise nyní neprodloužila plzeňským právům, která měla v posledních letech problémy, akreditaci.
Zdůvodnila to tím, že se ve škole situace nezlepšila.
Fakulta tak fakticky končí.
Definitivní slovo bude mít ministerstvo školství, to ale v případě rozhodování o akreditacích proti stanovisku komise jít nemůže.
Jen se prý "ostře vyhrazuje" proti způsobu jejich sdělování veřejnosti.
Ministerstvo uvedlo, že už dřív dostalo "řadu stížností dotčených vysokých škol na medializaci".
