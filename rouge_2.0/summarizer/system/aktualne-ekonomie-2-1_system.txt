Oficiálně začíná v Německu letní výprodej až příští pondělí, mnoho tamních obchodů ale snížilo ceny letního sortimentu už nyní.
Může za to nepříznivé počasí, kvůli němuž jde podle prodejců sezonní zboží špatně na odbyt.
Některé obchody tak nabízejí slevy až 80 procent.
Výraznější slevy lze podle HDE očekávat u módního zboží.
Obchodní domy Galeria Kaufhof zase chtějí podle Bildu utrácení chtivé Němce a cizince nalákat na akci "Kupte tři věci, ale zaplaťte jen dvě".
K letnímu výprodeji v Německu se stále častěji připojují také prodejci nesezonního zboží, jako jsou domácí spotřebiče, zábavní elektronika či vybavení pro dům a zahradu.
