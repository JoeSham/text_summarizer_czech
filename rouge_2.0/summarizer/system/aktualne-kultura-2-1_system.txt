V sedmdesátých letech několikrát navštívil Československo americký novinář a fotograf Charles Sawyer.
Se vznikem Charty 77 režim opět přitáhl opratě a podobná návštěva by nejspíš nebyla vůbec možná.
Protože se kromě jiného zajímal také o velkoformátovou fotografii, využil návštěvy Prahy k seznámení s legendárním fotografem Josefem Sudkem, od kterého chtěl získat fotografie pro časopis Modern Photography.
Z těchto setkání vznikly dva soubory fotografií, jeden věnovaný Josefu Sudkovi a druhý právě Anně Fárové.
Tato galerie patřila od počátku šedesátých let díky kvalitnímu výstavnímu programu a snahám jejího zakladatele a ředitele Miloše Saxla k významným domácím kulturním institucím.
Josef Sudek nerad navštěvoval vernisáže svých výstav, ale v tomto případě učinil výjimku a s Annou Fárovou a právě Charlesem Sawyerem navštívil roudnickou galerii.
Zde dohlédl na instalaci své výstavy, prohlédl si stálou expozici, strávil nějaký čas s Milošem Saxlem.
Vernisáže samotné se sice přímo nezúčastnil, ale potajmu ji sledoval z malého balkónu galerie.
