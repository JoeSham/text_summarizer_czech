Podle všeho nejstarší známou kopii slavné Mony Lisy od Leonarda da Vinciho objevilo ve svých sbírkách muzeum Prado ve španělské metropoli Madridu.
Obraz vznikl hned ve stejné době jako originál a namaloval jej v Leonardově ateliéru jeden z jeho žáků.
Důkladné restaurační práce pak odhalily, že obraz vznikl v samotné Leonardově dílně - a pravděpodobně ve stejném období, kdy italský mistr pracoval na originálu.
Podle vedoucího restaurátora v Pradu Gabriela Finaldiho dáma na originálu vypadá starší kvůli zašpinění obrazu.
Stav uchování madridské Mony Lisy je každopádně mnohem lepší nežli originálu, který přitahuje davy.
