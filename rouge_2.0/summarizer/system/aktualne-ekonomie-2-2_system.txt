Lidé si loni přinesli z tuzemských lesů houby a lesní plody v přepočtu za rekordních takřka šest miliard korun.
Vyplývá to ze Zprávy o stavu lesa a lesního hospodářství za rok 2011.
"V uvedené hodnotě se promítl jak vývoj cenové úrovně, tak aktualizovaný počet domácností," uvedlo ministerstvo zemědělství ve zprávě.
V loňském roce sběr hub dosáhl téměř 30 tisíc tun.
Dosud nejhojnějším byl pro houbaře a sběrače lesních plodů rok 1995.
V intenzitě sběru uvedených lesních plodin na jednotku plochy existují značné rozdíly mezi kraji, což ovlivňuje nejen aktivita domácností, ale také počet obyvatel.
Česká republika je podle ministerstva zemědělství jednou z mála zemí, kde se tyto údaje zjišťují.
