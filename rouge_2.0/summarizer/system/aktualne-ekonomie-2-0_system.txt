Poslanci v pátek schválili další zvýšení daně z přidané hodnoty (DPH) a opět tak potvrdili, že ji mají v oblibě.
Zvýšení daně si zákazníci často vůbec neuvědomí - DPH je totiž součástí ceny.
Výběry DPH navíc oproti přímým daním v době ekonomického poklesu podléhají mnohem menším výkyvům, takže se jedná o stabilnější zdroj příjmů, připomíná analytik Raiffeisenbank Václav Franče.
"To však není problém DPH, ale efektivity daňové správy," zdůrazňuje ekonom.
DPH v současné době představuje páteř daňových příjmů v Česku i v dalších evropských zemích.
Ještě před šesti desítkami let přitom DPH představovala víceméně neznámý pojem.
Státní pokladny spoléhaly na spotřební daň, která se vyměřuje z kusů či jednotek zboží.
Pochopit její význam pro státní rozpočet zvládla i česká vláda - od počátku devadesátých let se podíl této daně na všech odvodech zvýšil o deset procentních bodů.
U nás se DPH objevila až v lednu 1993, jejím předchůdcem byla takzvaná daň z obratu, která se nyní používá například ve Spojených státech amerických.
