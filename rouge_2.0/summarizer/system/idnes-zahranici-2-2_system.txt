Spojené státy vyšlou na Blízký východ další letadlovou loď, už třetí.
Ministr obrany Leon Panetta povolal urychleně do služby přes pět tisíc námořníků z letadlové lodi USS John C. Stennis.
Letadlová loď John C. Stennis z Perského zálivu odplula teprve letos na jaře po sedmiměsíčním nasazení v rámci operace Trvalá Svoboda.
Teď se narychlo i s celou svou operační skupinou dalších plavidel v srpnu vrátí.
Nečekané povolání do služby se týká celkem 5 500 námořníků z letadlové lodi a z raketového křižníku systému Aegis USS Mobile Bay, který do oblasti zamíří také, oznámilo americké ministerstvo obrany.
Podle mluvčího Pentagonu Johna Littla má další letadlová loď v Zálivu "podpořit stávající síly" a zaplnit místo po další letadlové lodi USS Enterprise, která se jakožto služebně nejstarší má koncem léta vrátit zpět do USA, aby byla na konci roku slavnostně vyřazena.
Írán blokádou pohrozil už několikrát a Spojené státy začaly posilovat svou vojenskou přítomnost v oblasti.
"Pokud Spojené státy posílají do Zálivu něco navíc, nad rámec obvyklého kolotoče, není to jen tak.
