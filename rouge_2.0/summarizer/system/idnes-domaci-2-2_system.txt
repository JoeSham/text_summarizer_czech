Policejní prezident Petr Lessy přišel na Pražský hrad.
Pozval ho tam prezident Václav Klaus, aby šéfa policie ujistil o své podpoře v jeho snahách uchránit policii před vnějšími vlivy.
Petr Nečas v minulých dnech uvedl, že se Lessy chová jako politický aktivista, Miroslav Kalousek zase obviňuje šéfa policie ze lží ohledně jejich vzájemného telefonátu.
Lessy totiž tvrdí, že mu Kalousek volal kvůli vyšetřování kauzy letounů CASA, zatímco ministr financí prohlašuje, že se bavili o policejních passatech.
"Z těchto důvodů chci s panem policejním prezidentem mluvit a ujistit ho, že má mou podporu ve snaze zabránit destabilizaci policie a uchránit ji od vnějších vlivů," řekl také prezident Klaus.
Kromě výroku o politickém aktivismu - to když Lessy psal svým podřízeným, aby odolávali politickým tlakům - předseda vlády uvedl, že Lessyho chování je s neslučitelné s pozicí prezidenta nestranné policie.
