Maďarská prokuratura oznámila, že údajný nacistický zločinec László Csatáry byl dopaden.
Policie Csatáryho zadržela za úsvitu, uvedl v tiskovém prohlášení budapešťský soud.
Nebylo to však na žádné ze dvou adres, které nedávno objevili v Budapešti britští novináři, upřesnil na tiskové konferenci budapešťský prokurátor Tibor Ibolya.
Detektivové Csatáryho po zadržení vyslechli a poté ho umístili do domácího vězení.
Csatáryho jméno je vysoko na seznamu deseti hledaných nacistických zločinců Centra Simona Wiesenthala.
Jako šéf maďarské policie v košickém ghettu se na jaře 1944 podílel na deportaci 15 tisíc Židů do Osvětimi.
Jeruzalémské Centrum Simona Wiesenthala už loni informovalo maďarské úřady, že se Csatáry ukrývá někde v Budapešti.
