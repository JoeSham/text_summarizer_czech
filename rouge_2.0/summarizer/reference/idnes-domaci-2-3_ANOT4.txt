Liberecký kraj vyřadil z výběrového řízení na vyznačení horských turistických tras z podivných důvodů levnějšího konkurenta místní organizace Suchopýr.
Litoměřické firmě Gardenline se to nelíbilo a obrátila na antimonopolní úřad.
"Ačkoliv jsme splnili všechny kvalifikační předpoklady, byla naše společnost z dalšího řízení bezdůvodně vyloučena," vysvětluje Miloš Náprstek, jednatel firmy Gardenline důvod, proč se firma obrátila na antimonopolní úřad.
"Liberecký kraj pochybil, když uvedeného uchazeče vyloučil kvůli nepředložení doplňujícího dokumentu k certifikátu od Klubu českých turistů, přičemž požadavek na tento dokument nebyl v zadávacích podmínkách.
Organizace Suchopýr sídlící v Oldřichově v Hájích ve stejné budově jako krajská příspěvková organizace Střevlík nabízela za vyznačení tras cenu 15 milionů bez daně.
Chtěli jsme, aby v našich horách značily takové firmy, které budou v souladu se současným značením, které spravuje Klub českých turistů," řekla náměstkyně hejtmana pro cestovní ruch Lidie Vajnerová.
Kvalifikační podmínkou bylo předložit autorizační certifikát Klubu českých turistů pro výstavbu a údržbu značených turistických tras.
"Takovýto platný autorizační certifikát vydaný Radou značení Ústředního výboru KČT jsme spolu s naší nabídkou zadavateli řádně předložili," uvedl Náprstek.