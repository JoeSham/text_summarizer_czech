Spolková vláda si loni stanovila smělý cíl: do roku 2022 odstavit všech 17 jaderných bloků, které byly v čase jaderné havárie v japonské Fukušimě na území Německa v provozu.
Teď ale vzhledem k narůstajícím nákladům na zelenou energii zjišťuje, že svá předsevzetí bude muset korigovat.
Jen za odstavení každého jaderného bloku zaplatí stát 1,1 miliardy eur.
Ještě mnohem vyšší částky bude pak spolková vláda muset zaplatit za výstavbu větrných a solárních elektráren, které jaderné bloky nahradí.
A tím je snížení hrubé spotřeby primárních zdrojů energie o dvacet procent do roku 2020 a o padesát procent do roku 2050.
Díky dotacím do obnovitelných zdrojů energie stoupla cena elektřiny v Německu oproti roku 2009 o 3,59 eurocentu za kilowatthodinu, a tedy o 13,5 procenta, což podle portálu Toptarif znamená pro čtyřčlennou domácnost vydat v průměru o deset eur měsíčně navíc.
První krok směrem ke snížení státních výdajů na zelenou energii kabinet kancléřky Angely Merkelové učinil tím, že se rozhodl snížit dotace do fotovoltaiky o 29 procent.