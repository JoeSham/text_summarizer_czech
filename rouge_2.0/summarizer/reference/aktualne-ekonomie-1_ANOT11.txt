Nejvyšší platy mají lidé pracující v peněžnictví a pojišťovnictví, v roce 2011 v tomto oboru průměrně brali 47 425 korun.
Kromě zaměstnanců pojišťoven a peněžních institucí mají průměrné platy přesahující čtyřicetitisícovou hranici také pracovníci v oblasti informačních a komunikačních činností.
Více než 40 tisíc korun si lze vydělat také ve výrobě a rozvodu elektřiny, plynu a tepla.
Naopak nejnižší platy měli loni pracovníci v ubytování a stravování, měsíčně brali 12 856 korun.
Nízké mzdy mají také lidé pracující v administrativních a podpůrných činnostech.