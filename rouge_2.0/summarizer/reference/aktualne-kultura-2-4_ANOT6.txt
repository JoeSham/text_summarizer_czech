Není nejsledovanější ani se nevysílá na prestižním kanálu, ale američtí televizní recenzenti jsou z něj nadšení.
Seriál Mad Men z prostřední reklamního průmyslu raných 60. let, který má za sebou jen jednu sezonu, zvolila profesní organizace Television Critics Association za program roku, navíc mu přiřkla tituly nejlepší nový pořad a nejlepší dramatický seriál roku.
Jejich rozhodnutí potvrzuje šestnáct nominací na ceny Emmy, které seriál z neplacené kabelovky AMC získal minulý týden.
Sága - jejíž druhá sezona začíná příští neděli - je situována do fiktivní reklamní agentury v New Yorku, v tabákovém dýmu kreativní ředitel Don Draper a jeho kolegové vyvažují tlak klientů možnostmi divoké doby, kdy padaly staré jistoty a vznikal dravý trh, jak ho známe dnes.