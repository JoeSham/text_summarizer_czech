Lidé si loni přinesli z tuzemských lesů houby a lesní plody v přepočtu za rekordních takřka šest miliard korun.
Údaje o sběru hlavních lesních plodin se zjišťují prostřednictvím dotazníkových průzkumů domácností v reprezentativním vzorku obyvatel.
Loňský sběr hub a bobulí byl z dlouhodobého hlediska nadprůměrný, i co se týče množství, když dosáhl 46 300 tun.
Průměrná česká domácnost si tak v uplynulém roce svůj jídelníček zpestřila více než 11 kilogramy lesních plodů.
Houby se na celkovém množství sebraných lesních plodin každoročně podílejí více než z poloviny.
"V uvedené hodnotě se promítl jak vývoj cenové úrovně, tak aktualizovaný počet domácností," uvedlo ministerstvo zemědělství ve zprávě.