Ministru školství Josefu Dobešovi (VV) se nelíbí, jakým způsobem šéfka akreditační komise Vladimíra Dvořáková zveřejnila informaci, že se mají rušit plzeňská práva.
Kritizuje ji za to, že rozhodnutí sdělila dřív médiím než univerzitě.
Akreditační komise nyní neprodloužila plzeňským právům, která měla v posledních letech problémy, akreditaci.
Definitivní slovo bude mít ministerstvo školství, to ale v případě rozhodování o akreditacích proti stanovisku komise jít nemůže.
Jméno plzeňské právnické fakulty padlo v posledních letech při několika skandálech.
V roce 2009 vyplavaly na povrch informace, že proděkan fakulty i její děkan část svých prací opsali.
Ukázalo se také, že asi 400 lidí zvládlo fakultu ve velmi krátkém čase.