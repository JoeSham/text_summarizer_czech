Stovky Rusů, kteří zde žijí, nebo jsou zde jen v lázních, využily možnosti spolurozhodnout o příštím ruském prezidentovi.
Před konzulátem se vytvořila až třicetimetrová fronta a krátce před polednem už volilo přes 400 lidí.
O možnosti volit byli lidé informováni s dostatečným předstihem nejen prostřednictvím médií, ale distribuovali jsme oznámení i do největších karlovarských lázeňských hotelů a sanatorií," uvedl Alexandr Budajev z ruského konzulátu.
Tři z pěti prezidentských kandidátů, a to Michail Prochorov, Vladimir Žirinovskij a Gennadij Zjuganov, měli ve volební místnosti své pozorovatele, kteří sledovali, jestli vše probíhá tak, jak má.
Volit ruského prezidenta přijela v neděli do Karlových Varů například skupina přátel z Ústeckého kraje.
Konečné výsledky voleb na konzulátu po sečtení všech hlasů pak odfaxujeme do Moskvy," dodal Budajev.