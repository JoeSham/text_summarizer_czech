Policejní prezident Petr Lessy přišel na Pražský hrad.
Na Hrad Lessyho pozval prezident Václav Klaus, aby šéfa policie ujistil o své podpoře v jeho snahách uchránit policii před vnějšími vlivy.
Postavil se tak na Lessyho stranu v jeho sporu s premiérem Petrem Nečasem a ministrem financí Miroslavem Kalouskem.
"Inicioval jsem tuto schůzku, protože situaci kolem policie považuji za vážnou.
Petr Nečas v minulých dnech uvedl, že se Lessy chová jako politický aktivista, Miroslav Kalousek zase obviňuje šéfa policie ze lží ohledně jejich vzájemného telefonátu.
Lessy totiž tvrdí, že mu Kalousek volal kvůli vyšetřování kauzy letounů CASA, zatímco ministr financí prohlašuje, že se bavili o policejních passatech.