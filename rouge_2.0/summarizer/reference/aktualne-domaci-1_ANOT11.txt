Projednávání zákona o vrácení majetku církvím zablokovaly opoziční obstrukce.
A byl to poté právě Grebeníček, kdo poslance nejvíce pobouřil svým projevem.
Podotkl, že parlament dosud odmítal "nestydatě vymáhané, rozsahem neuvěřitelné a neuvěřitelně neskromné požadavky katolické hierarchie".
"Římsko-katolická církev příliš nezpytovala vlastní svědomí, nelitovala upřímně zla, které v minulosti způsobila, své hlasité požadavky na majetek až do konce roku 1993 v podstatě kamuflovala," řekl.
Grebeníček se odvolával také na různá vyjádření kardinálů Františka Tomáška a Dominika Duky, což popudilo poslance TOP 09 Jana Husáka.
Předsedkyně sněmovny Miroslava Němcová podotkla, že by jí nevadilo Grebeníčkovo citování církevních osobností, kdyby dodal, jak je právě komunisté pronásledovali včetně věznění.
Proti jsou nejen opoziční ČSSD a KSČM, ale výhrady mají i Věci veřejné.
Návrh zákona počítá s tím, že církve dostanou zpátky asi 56 procent majetku, o který přišly za minulého režimu, a to jen toho, který v současnosti drží stát.
Vzhledem k inflaci se odhaduje, že se konečná částka za 30 let, po kterou ji stát bude postupně vyplácet, vyšplhá asi na 79 až 96 miliard korun.