V České republice pracovalo v prvních třech čtvrtletích loňského roku v průměru 248 900 důchodců.
Nadpoloviční většinu zaměstnaných penzistů tvoří ženy.
"Prakticky každý druhý starobní důchodce pracuje na částečný úvazek," konstatovali statistici.
V ČR, která se vyznačuje jedním z nejnižších podílů částečných úvazků v rámci celé Evropské unie, je tak téměř polovina z nich obsazena důchodci.
Nejvíce pracujících seniorů se přitom nacházelo v nejlidnatějších regionech ČR, tedy v Praze, Středočeském, Jihomoravském a Moravskoslezském kraji.
Z hlediska vzdělání je nejvyšší podíl pracujících seniorů mezi vysokoškoláky.
Téměř dvě třetiny pracujících seniorů je přitom zaměstnáno ve vysoce kvalifikovaných profesích, zařazených do hlavní třídy specialisté nebo do široké skupiny technických, zdravotnických a pedagogických pracovníků.