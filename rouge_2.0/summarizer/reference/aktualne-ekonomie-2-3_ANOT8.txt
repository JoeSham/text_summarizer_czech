Spolková vláda si loni stanovila smělý cíl: do roku 2022 odstavit všech 17 jaderných bloků, které byly v čase jaderné havárie v japonské Fukušimě na území Německa v provozu.
Znamená to nejenom redukovat objem fosilních paliv používaných v elektrárnách, nýbrž také na základě úspor v domácnostech i podnicích snížit celkové množství vyrobené energie.
Do roku 2030 mají elektrárny využívající obnovitelné zdroje energie zajišťovat 35 procent hrubé spotřeby a do roku 2050 dokonce 80 procent.
Díky dotacím do obnovitelných zdrojů energie stoupla cena elektřiny v Německu oproti roku 2009 o 3,59 eurocentu za kilowatthodinu, a tedy o 13,5 procenta, což podle portálu Toptarif znamená pro čtyřčlennou domácnost vydat v průměru o deset eur měsíčně navíc.
Šéf resortu hospodářství upozornil zároveň na skutečnost, že z 3800 kilometrů nových rozvodných sítí nezbytných pro zajištění přenosu elektřiny vyrobené ve větrných parcích na severu Německa bylo až doposud postaveno pouhých 300 km.
Teď ale vzhledem k narůstajícím nákladům na zelenou energii zjišťuje, že svá předsevzetí bude muset korigovat.
" Hlavní prioritu má podle Röslera to, zda bude možné celý projekt tak, jak je naplánován, také financovat.