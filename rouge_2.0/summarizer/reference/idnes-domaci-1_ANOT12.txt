"Takto obsáhlý a kompletně zachovaný pamětní nápis ve středověkém kostele je v kraji naprosto ojedinělý," uvedl Roman Lavička z Národního památkového ústavu v Českých Budějovicích.
Nápis "maister hans zu Schweincz XIII°" se štítkem a značkou kamenického mistra i 26 erbovních štítků, mezi nimiž jsou například rožmberské červené pětilisté růže, objevili při práci restaurátoři Antonín Hamsík a Pavel Hála koncem února.
Samotný podpis zároveň potvrzuje běžnou středověkou praxi, že stavbu řídil nejvýznamnější kamenický a zednický mistr - polír, pod jehož vedením pracovala skupina tesařů, zedníků a kameníků.
Veřejnost se s těmito nálezy seznámí zřejmě už letos v hlavní turistické sezoně.
Jeho kompletní rekonstrukce začala v roce 2006, skončit má zhruba do pěti let, a to včetně restaurování mobiliáře.