"Emitenti a investoři budou muset vést elektronický záznam pro prakticky všechny cenné papíry," uvádí EK na svých stránkách.
Pokud budou navíc chtít ekonomické subjekty s akciemi obchodovat na burze nebo jiném regulovaném trhu, budou muset papír zaevidovat v centrálních depozitářích.
"Vyrovnat obchod s listinnými akciemi trvá více než trojnásobek času, než když se transakce uskuteční elektronicky," pokračuje Komise.
Kromě rychlosti uvádí Brusel jako stěžejní důvod pro nové nařízení také bezpečnost.
Při elektronickém obchodování bude podle něj méně prostoru na podvody, stejně tak ubude rizika, že dojde ke ztrátě akcie.
Kritici se odkazují především na drobné podnikatele, které nutný přechod na elektronický systém pouze zmate.