Velmi netradičním spojením expozice Tizianových obrazů s instalací nositele Turnerovy ceny Marka Wallingera způsobila poprask v uměleckých kruzích londýnská Národní galerie.
Vedle tří obrazů renesančního mistra lze totiž nakouknout jako na peep-show do lázně, kde se střídá šest nahých Dian.
Národní galerie poprvé od 18. století najednou vystavila tři obrazy z původní série šesti obrazů, které Tizian namaloval v 16. století pro španělského krále Filipa II.
Organizátoři zároveň vyzvali tři současné britské umělce, aby vystavili vlastní díla, jimiž by na Tizianovy obrazy reagovali.
Celé dílo vzniklo z mého přání ukázat současným způsobem Dianu, jak se koupe," řekl třiapadesátiletý Wallinger, který je držitelem prestižní Turnerovy ceny.
Dívky do lázně vstupují oděny pouze do šperků, kterými autor díla odkazuje na Manetovo plátno s názvem Olympia.
Je součástí projektu Metamorfózy.