Pražský biskup Václav Malý se stal prvním nositelem Ceny Arnošta Lustiga, kterou založila k připomenutí tohoto spisovatele Česko-izraelská smíšená obchodní komora.
Patnáctičlenný výbor vybral Malého z deseti význačných českých osobností; ocenil na něm jeho lidské kvality a hodnoty.
" Klíčem k osobnímu štěstí nejsou ekonomické ukazatele životní úrovně, ale lidské vztahy a vědomí, že se člověk má v životě o koho opřít, pokračoval  katolický biskup.
Spokojenosti podle něj mohou lidé dosáhnout, když se smíří sami se sebou a nahlédnou dobré i ty méně dobré stránky své osobnosti.
Ocenění bude udělováno každoročně na základě hodnot, které Lustig zosobňoval.
Podle jeho tvůrců má být laureát skutečnou součástí české společnosti, aby "si lidé na něj mohli, obrazně řečeno, sáhnout".
Předpokladem nominace je české občanství a aktivní společenské působení v Česku.