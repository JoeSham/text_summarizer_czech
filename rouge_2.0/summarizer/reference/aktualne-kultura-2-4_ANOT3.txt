Seriál Mad Men z prostřední reklamního průmyslu raných 60. let, který má za sebou jen jednu sezonu, zvolila profesní organizace Television Critics Association za program roku, navíc mu přiřkla tituly nejlepší nový pořad a nejlepší dramatický seriál roku.
Za popis společenských i ekonomických změn v Americe 60. let  získal už dva Zlaté Glóby - opět včetně titulu nejlepší dramatický seriál.
Sága - jejíž druhá sezona začíná příští neděli - je situována do fiktivní reklamní agentury v New Yorku, v tabákovém dýmu kreativní ředitel Don Draper a jeho kolegové vyvažují tlak klientů možnostmi divoké doby, kdy padaly staré jistoty a vznikal dravý trh, jak ho známe dnes.
Spolu s dalším  seriálem Damages z neplacené kabelovky - které dřív byly popelkami trhu - Mad Men dokonce vytlačili na Emmy poprvé v novém tisíciletí z nejprestižnější kategorie nejlepší dramatický seriál stanice HBO.