Oceánografové totiž varují, že k břehům Středozemního moře připluje mnohem víc medúz než v minulých letech.
"Proudy způsobují, že se medúzy přibližují k břehům, vliv na to ale měla i skutečnost, že to je suchý rok, a proto řeky přivádějí méně vody do moře," vysvětluje oceánograf Ricardo Aguilar.
"Vysoké teploty, příhodné proudy a suché roky vytvářejí dokonalý koktejl pro populační explozi medúz i pro to, aby dorazily do oblastí koupání," zdůrazňuje Aguilar.
Teplotní faktor a větrné proudy, které směřují z moře k pevnině, potvrzuje jako příčinu nárůstu počtu medúz rovněž biolog Josep Maria Gili.
Ve stanicích první pomoci rozesetých po celém pobřeží musely být kvůli žahnutí ošetřeny už tisíce lidí, píše španělský deník El Mundo.