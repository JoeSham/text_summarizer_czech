Bitva o Damašek mezitím pokračuje.
Ve středu zemřelo v Sýrii přes 200 lidí, většinou civilistů, uvedla agentura AFP s odvoláním na Syrskou organizaci pro monitorování lidských práv (OSDH).
Do této statistiky nejsou podle syrské opozice zahrnuty oběti útoku na účastníky bezpečnostní schůzky v syrské metropoli, při němž zemřeli podle čtvrtečního potvrzení syrské státní televize tři vysoce postavení členové Asadova režimu včetně jeho švagra.
Mezinárodní společenství se stále nedokáže dohodnout na společném postupu.
Rusko a Čína, hlavní stoupenci syrského režimu, na půdě Rady bezpečnosti OSN vetovaly rezoluci, která Asadově vládě hrozila sankcemi v případě, že nestáhne z obydlených oblastí tanky a těžké zbraně.
Svět teď s napětím sleduje, jak se budou vyostřené boje v Sýrii dále vyvíjet a jak dlouho ještě bude Asadův režim povstalcům odolávat.
Bílý dům míní, že útok je obrovskou ranou pro režim a že prezident Asad ztrácí kontrolu.
Prezident Bašár Asad opustil Damašek a zdržuje se teď v přímořském letovisku Latákíja.
Syrský prezident od atentátu na bezpečnostní špičky svého režimu veřejně nevystoupil ani nevydal prohlášení.