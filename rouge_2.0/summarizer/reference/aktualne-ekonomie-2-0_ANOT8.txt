Poslanci v pátek schválili další zvýšení daně z přidané hodnoty (DPH) a opět tak potvrdili, že ji mají v oblibě.
Analytik skupiny Cyrrus Jan Procházka označuje za hlavní výhodu DPH jednoduchost, účinný výběr a proporcionalitu.
Výběry DPH navíc oproti přímým daním v době ekonomického poklesu podléhají mnohem menším výkyvům, takže se jedná o stabilnější zdroj příjmů, připomíná analytik Raiffeisenbank Václav Franče.
Pochopit její význam pro státní rozpočet zvládla i česká vláda - od počátku devadesátých let se podíl této daně na všech odvodech zvýšil o deset procentních bodů.
U nás se DPH objevila až v lednu 1993, jejím předchůdcem byla takzvaná daň z obratu, která se nyní používá například ve Spojených státech amerických.
Na DPH jsme následně přešli proto, abychom se přizpůsobili vzájemnému obchodu s Evropou - ten by byl podle Václava Frančeho při systému dvou různých daní extrémně náročný.
A to, že zboží či služby zdražují, si většina spotřebitelů se změnami sazeb jednoduše nedá do souvislosti.
Sociální stát, na který se tu klade mimořádný důraz, bez záruky dostatečných příjmů zkrátka fungovat nemůže.
DPH v současné době představuje páteř daňových příjmů v Česku i v dalších evropských zemích.