V Liberci se začalo stavět zábavně vědecké centrum iQlandia.
Stavba za 400 milionů korun, která bude za necelé dva roky lákat turisty na trojrozměrné planetárium a další atrakce, vyroste u Babylonu na místě zchátralého areálu bývalé Desty.
Ročně jej má podle odhadu budoucích provozovatelů navštívit na 250 tisíc lidí.
Centrum bude mít rozlohu 10 tisíc metrů čtverečních a půjde o jediný projekt svého druhu na sever od Prahy.
Nové centrum se chce srovnávat s vědeckými centry La Vilette v Paříži nebo Phaeno ve Wolfsburgu.
Všechny budou tematicky zaměřené a založené na vlastním prožitku.
Prostřednictvím trojrozměrné technologie bude návštěvník pozorovat simulovaný vesmír.