Řecko může začít čerpat peníze z druhého záchranného balíku půjček ve výši 130 miliard eur.
Stalo se tak v reakci na to, že se k výměně řeckých dluhopisů přihlásilo dost soukromých věřitelů.
Podle agentury AP o tom rozhodli ministři financí eurozóny.
Seškrtání značné části řeckého dluhu privátní sférou bylo jednou z klíčových podmínek záchranného balíku.
Podle prohlášení šéfa Euroskupiny Jeana-Claudea Junckera jsou podmínky pro uvolnění peněz z balíku splněny.