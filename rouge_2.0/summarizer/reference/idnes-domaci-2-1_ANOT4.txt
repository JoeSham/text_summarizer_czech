Několikatýdenní Michala z Trmic na Ústecku, která se před dvěma týdny stala obětí únosu, měla být vyměněna za dům s pozemkem v Německu.
S odvoláním na zdroje z okruhu vyšetřovatelů to na svém webu napsal deník Bild, podle něhož se pachatelé s rodinou oběti znali.
Dědeček holčičky to popírá.
Německý deník ale neuvádí příliš dalších podrobností ani o tom, kdo se na výměnném obchodu měl podílet.
Bezproblémová rodina, říká o ní sociálka Rodina byla podle vedoucí odboru sociálních věcí ústeckého magistrátu Ivany Šťastné bezproblémová.
Holčičku před očima její matky unesl 4. července přímo z kočárku padesátiletý muž z Durynska se svojí o tři roky mladší partnerkou.