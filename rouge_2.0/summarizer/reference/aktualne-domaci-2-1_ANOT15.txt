Poslanec Věcí veřejných Otto Chaloupka podá do konce tohoto týdne stížnost proti obvinění z korupce.
Obvinění si již převzal, čímž bylo oficiálně zahájeno jeho stíhání.
Podá i trestní oznámení na svého někdejšího poslaneckého asistenta Vratislava Vařejku, který jej z korupce obvinil.
Policie viní Chaloupku z toho, že vybíral od svého asistenta část jeho výplaty jako úplatek za to, že pro něj bude dál pracovat.
Deníku Aktuálně.cz to v pondělí potvrdil sám Vařejka s tím, že i on se chystá proti obvinění podat stížnost.
Chaloupka však tvrdí, že Vařejka dával část svého platu dobrovolně na kampaň pro komunální volby.
Poslanec vidí za celou kauzou něčí snahu jej zdiskreditovat a oslabit tak pozici VV v Poslanecké sněmovně.