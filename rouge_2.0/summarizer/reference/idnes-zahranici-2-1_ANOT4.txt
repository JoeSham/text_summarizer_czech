Maďarská prokuratura oznámila, že údajný nacistický zločinec László Csatáry byl dopaden.
Jeho identitu odhalili v neděli britští novináři, sedmadevadesátiletý muž ale v pondělí před spravedlností uprchl.
Nebyl však zatčen na žádné ze dvou adres, které nedávno objevili v Budapešti britští novináři, upřesnil na tiskové konferenci budapešťský prokurátor Tibor Ibolya.
Detektivové Csatáryho po zadržení vyslechli a poté ho umístili do domácího vězení.
Maďarský rozhlas uvedl, že policie už podala podnět k jeho převozu do vyšetřovací vazby.
Csatáryho jméno je vysoko na seznamu deseti hledaných nacistických zločinců Centra Simona Wiesenthala.
V bývalém Československu byl po válce v nepřítomnosti odsouzen k trestu smrti, ještě předtím se mu ale povedlo prchnout do Kanady.