Několikatýdenní Michala z Trmic na Ústecku, která se před dvěma týdny stala obětí únosu, měla být vyměněna za dům s pozemkem v Německu.
S odvoláním na zdroje z okruhu vyšetřovatelů to na svém webu napsal deník Bild, podle něhož se pachatelé s rodinou oběti znali.
Dědeček unesené holčičky Radomír Niedl označil informace Bildu za holý nesmysl.
"Rodina, a zdůrazňuji, že ani otec Michalky, s tím neměli nic společného," řekl.
Bezproblémová rodina, říká o ní sociálka.
Rodina byla podle vedoucí odboru sociálních věcí ústeckého magistrátu Ivany Šťastné bezproblémová.
Holčičku před očima její matky unesl 4. července přímo z kočárku padesátiletý muž z Durynska se svojí o tři roky mladší partnerkou.