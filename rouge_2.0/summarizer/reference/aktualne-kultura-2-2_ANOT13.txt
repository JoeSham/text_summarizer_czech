Velmi netradičním spojením expozice Tizianových obrazů s instalací nositele Turnerovy ceny Marka Wallingera způsobila poprask v uměleckých kruzích londýnská Národní galerie.
Vedle tří obrazů renesančního mistra lze totiž nakouknout jako na peep-show do lázně, kde se střídá šest nahých Dian.
Organizátoři zároveň vyzvali tři současné britské umělce, aby vystavili vlastní díla, jimiž by na Tizianovy obrazy reagovali.
Dívky do lázně vstupují oděny pouze do šperků, kterými autor díla odkazuje na Manetovo plátno s názvem Olympia.
Projekt, který u kritiků vzbudil poměrně velký zájem, se podle Wallingera váže k poslední práci Marcela Duchampa nazvané Étant Donnés.
Výstava, která začíná ve středu, končí 23. září.
Zahrnuje tři nové balety inspirované Tizianem, které v červenci uvede Královský balet.