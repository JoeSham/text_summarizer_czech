Bruce Springsteen a jeho E Street Band se chystají na svou premiéru v České republice.
Slavný americký písničkář u nás vystoupil před patnácti lety v rámci akustického turné v Kongresovém centru, tehdy byla jeho poslední deskou folková The Ghost of Tom Joad.
Springsteenova diskografie zahrnuje jak komerčně úspěšná rocková alba, tak folkově orientované nahrávky.
Během kariéry vydal osmnáct dlouhohrajících alb, zatím poslední - z letošního března - má titul Wrecking Ball.
Na ní se písničkář podíval prizmatem obyčejného Američana čelícímu krizi vlastní identity přiživované právě existenčními problémy vzniklými právě v důsledku nevalné finanční situace celé země.
Ačkoliv právě poslední deska posbírala množství superlativních recenzí a její průměrné hodnocení na recenzním agregátoru Metacritic dosahuje poměrně vysokých 78 procent, z pohledu Neameričana působí někdy trochu až trochu pateticky.
Celkem totiž Springsteen prodal více než 65 milionů alb ve Spojených státech a 120 miliónů po celém světě.
V Americe a v jeho domovském New Jersey obzvlášť však Sprigsteen platí za takřka nedotknutelného a odlišné vnímání jeho hudby, nikoliv persony jako takové, na americkém kontinentu a ve zbytku světa jej provází takřka po celou kariéru.