Několikatýdenní Michala z Trmic na Ústecku, která se před dvěma týdny stala obětí únosu, měla být vyměněna za dům s pozemkem v Německu.
S odvoláním na zdroje z okruhu vyšetřovatelů to na svém webu napsal deník Bild, podle něhož se pachatelé s rodinou oběti znali.
Dědeček holčičky to popírá.
Podle Bildu mohla být Michala součástí špinavého obchodu a měla být vyměněna za dům s pozemkem.
Dědeček unesené holčičky Radomír Niedl označil informace Bildu za holý nesmysl.
Podezřelý Uwe R. a jeho partnerka se k činu přiznali, nesdělili však, co je k němu vedlo.
