Několikatýdenní Michala z Trmic na Ústecku, která se před dvěma týdny stala obětí únosu, měla být vyměněna za dům s pozemkem v Německu.
S odvoláním na zdroje z okruhu vyšetřovatelů to na svém webu napsal deník Bild, podle něhož se pachatelé s rodinou oběti znali.
Podle Bildu mohla být Michala součástí špinavého obchodu a měla být vyměněna za dům s pozemkem.
Německý deník ale neuvádí příliš dalších podrobností ani o tom, kdo se na výměnném obchodu měl podílet.
V případě jejího otce, který byl po únosu českou policií zatčen kvůli leasingovým podvodům s auty z Německa, si však list klade otázku, co všechno věděl.
Holčičku před očima její matky unesl 4. července přímo z kočárku padesátiletý muž z Durynska se svojí o tři roky mladší partnerkou.