Evropským institucím dochází trpělivost s českým ministerstvem školství.
Po několika výtkách ke konkrétním projektům nyní Evropská komise pohrozila Česku, že zastaví proplácení celého programu Vzdělávání pro konkurenceschopnost.
Informaci jako první přinesl server Euro.cz.
Nečas se v pátek kvůli problémům s využitím evropských dotací sešel s ministrem školství Josefem Dobešem (VV).
"Zastavení operačního programu Vzdělávání pro konkurenceschopnost opravdu hrozí," dodal.
"Vedení ministerstva školství v tuto chvíli nemá informaci o tom, že by dorazil dopis o pozastavení operačního programu Vzdělávání pro konkurenceschopnost," řekl ČTK mluvčí ministerstva školství Radek Melichar.
Nedávno zveřejněný audit Evropské komise odhalil chyby v kontrole zadávání veřejných zakázek v operačním programu Vzdělávání pro konkurenceschopnost.
V operačním programu Vzdělávání pro konkurenceschopnost může ČR čerpat až 53 miliard korun, ohroženy nejsou jen prostředky, které už unie certifikovala.
