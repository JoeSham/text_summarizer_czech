Americko-australská společnost chce zkoumat podzemí pod dvaadvaceti obcemi na Berounsku.
Hluboko pod zemí ve vrstvách břidlic může být totiž vázaný hořlavý plyn spolu s naftou a firma Hutton Energy jej umí získat.
"Když si představím, že by kilometr od obce mohl být zkušební vrt, tak mne jímá hrůza," řekl starosta obce Svatý Jan pod Skalou Pavel Vokál.
Firma žádá, aby jí ministerstvo životního prostředí vymezilo takzvané průzkumné území, což je teprve první z několika kroků k tomu, aby mohla začít vlastní průzkum.
Berounu se území těsně vyhýbá, ale i lidé osady Hostim na jeho předměstí už se s obavami obrátili na starostku.
"Občané se k tomu staví nesmírně negativně, v podstatě jsou připraveni vyrazit do ulic demonstrovat, pro případ, že bychom tomu měli dávat zelenou," uvedla starostka Berouna Šárka Endrlová.
Průzkumné území by zasáhlo národní přírodní rezervaci Koda a národní přírodní rezervaci Karlštejn, kde jsou podle Slezáka nejdůležitější stanoviště vzácných druhů živočichů a rostlin v CHKO.
"Z tohoto důvodu se domníváme, že nějaká hodnota, kterou by případné těžení mohlo přinést, se vůbec nedá srovnat s tím, co by se na tak malém a cenném území zničilo," říká vedoucí Správy CHKO.
