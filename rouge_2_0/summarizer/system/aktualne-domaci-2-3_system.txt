České a slovenské muzeum v Cedar Rapids v americkém státě Iowa, které v roce 2008 vážně poškodily záplavy, dnes po čtyřech letech znovu otevřelo dveře návštěvníkům.
Velkým nákladem zrekonstruovaná budova nabízí trojnásobně větší prostory, zvýšenou polohu jako ochranu před velkou vodou a lákavý program pro návštěvníky.
Muzeum v Cedar Rapids v červnu 2008 poškodily povodně, které prostory budovy s knihovnou zaplavily třemi metry vody z rozbouřené řeky Cedar River.
Po záplavách byla loni budova přemístěna na vyšší místo a její plocha se ztrojnásobila.
Bylo to výrazně méně, než dva miliony dolarů, které by stálo zbourání stavby a její vybudování na jiném místě.
Český stánek v Cedar Rapids získal větší muzejní prostory, divadlo pro 50 diváků, tři galerie, amfiteátr a studovnu.
Po ničivých záplavách se podle místního deníku The Gazette pomalu zotavuje i místní byznys, včetně obchodů v české čtvrti.
Velkou pozornost návštěvníků dnes při slavnostním otevření muzea vyvolala souborná výstava děl českého malíře Alfonse Muchy, kde se představuje na 230 umělcových děl.
