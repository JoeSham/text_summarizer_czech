Společnost Eastman Kodak se rozhodla kvůli úsporným opatřením stáhnout svůj název z losangelského divadla, kde se každoročně předávají filmová ocenění Oscar.
Dříve dominantní fotografická společnost požádala americký konkurzní soud o zrušení smlouvy v hodnotě odhadované na čtyři miliony dolarů ročně a odstranění názvu ze slavného divadla v centrálním Hollywoodu.
Nejmenované zdroje ale uvedly, že se o možnost pojmenování místa zajímalo u majitele budovy CIM Group již několik společností.
Před deseti lety Kodak uzavřel s CIM Group smlouvu za 74 milionů dolarů, která mu měla zajistit umístění názvu na fasádě divadla s více než 3400 místy na 20 let.
"Média věnují Kodaku a okolnostem jeho bankrotu velkou pozornost, a proto nová společnost, která umístí svůj název na budovu, získá také mnoho pozornosti.
Peníze i zájem by mohla mít  také internetová či sociální média typu Facecbooku, Twitter a YouTube; na druhou stranu by jim spojení s "úctyhodnou akademií" a hlavně s kamennou budovou mohlo připadat příliš "old-schoolové".
