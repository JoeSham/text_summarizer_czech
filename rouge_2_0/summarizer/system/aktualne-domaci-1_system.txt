Projednávání zákona o vrácení majetku církvím zablokovaly opoziční obstrukce.
Poslanci kvůli nim hlasování v 1. čtení odložili na příští týden.
"Debata bude asi barvitá a věcná," komentoval to poté ironicky předseda poslanců ODS Zbyněk Stanjura.
"Římsko-katolická církev příliš nezpytovala vlastní svědomí, nelitovala upřímně zla, které v minulosti způsobila, své hlasité požadavky na majetek až do konce roku 1993 v podstatě kamuflovala," řekl.
Grebeníček se odvolával také na různá vyjádření kardinálů Františka Tomáška a Dominika Duky, což popudilo poslance TOP 09 Jana Husáka.
Právě kvůli církevním restitucím hrozil nedávno dokonce pád vlády poté, co premiér Petr Nečas pohrozil demisí, pokud koalice jako celek nekývne na už rámcově dojednané navracení církevního majetku.
Návrh zákona počítá s tím, že církve dostanou zpátky asi 56 procent majetku, o který přišly za minulého režimu, a to jen toho, který v současnosti drží stát.
Vzhledem k inflaci se odhaduje, že se konečná částka za 30 let, po kterou ji stát bude postupně vyplácet, vyšplhá asi na 79 až 96 miliard korun.
Po 30 letech vracení majetku a vyplácení náhrad už nebudou moci církve žádat od státu, který teď platí i mzdy duchovních, žádné peníze a dojde k faktické odluce církví a státu.
