Projednávání zákona o vrácení majetku církvím zablokovaly opoziční obstrukce.
Předseda poslaneckého klubu ČSSD Jeroným Tejc dokonce navrhl přerušení projednávání do dubna.
Grebeníček se odvolával také na různá vyjádření kardinálů Františka Tomáška a Dominika Duky, což popudilo poslance TOP 09 Jana Husáka.
Podle ČSSD hrozí, že by se kvůli vracení majetku církvím prolomila restituční hranice 25. února 1948.
Návrh zákona počítá s tím, že církve dostanou zpátky asi 56 procent majetku, o který přišly za minulého režimu, a to jen toho, který v současnosti drží stát.
Vracení nemovitostí se tak týká hlavně katolické církve.
Vzhledem k inflaci se odhaduje, že se konečná částka za 30 let, po kterou ji stát bude postupně vyplácet, vyšplhá asi na 79 až 96 miliard korun.
Prvních 17 let vydávání majetku bude stát církve ještě finančně podporovat - a to částkou 1 miliardy a 400 milionů korun ročně.
Po 30 letech vracení majetku a vyplácení náhrad už nebudou moci církve žádat od státu, který teď platí i mzdy duchovních, žádné peníze a dojde k faktické odluce církví a státu.
Topolánkova vláda ovšem počítala hlavně s peněžním odškodněním, která by se za dobu vyplácení podle tehdejších představ vyšplhala až na 280 miliard korun.
