Američan John Bailey už není majitelem pivovaru v Roudnici nad Labem.
Město zchátralou památku koupilo v dražbě za 3,3 milionu korun.
"3,3 milionu byla to vyhlašovací cena a my jsme se prostřednictvím pana starosty zúčastnili dražby jako jediní, takže jsme pivovar získali.
Větší část peněz bychom ale měli dostat zpět od exekutora," vysvětlil místostarosta Roudnice Michal Cihla.
Největším věřitelem je právě město, které chtělo od Baileyho asi pět milionů za nutné opravy, které místo něj provedlo už dřív, a za pokutu, již dostal od stavebního úřadu, protože se o pivovar nestaral.
"Pokud by někdo projevil o pivovar zájem, a dokonce třeba přišel se záměrem tam znovu vařit pivo, tak pro nás by to bylo jedině dobře," uvedl Cihla.