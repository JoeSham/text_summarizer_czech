Oficiálně začíná v Německu letní výprodej až příští pondělí, mnoho tamních obchodů ale snížilo ceny letního sortimentu už nyní.
Může za to nepříznivé počasí, kvůli němuž jde podle prodejců sezonní zboží špatně na odbyt.
Za pár týdnů musí navíc na jeho místo v regálech přijít podzimní a zimní kolekce.
V regálech podle něj zůstávají ležet šaty, kraťasy i trička, kterých se prodejci snaží zbavit výraznými slevami.
Další snížení cen lze podle Jacobse navíc očekávat od 23. července, kdy v zemi oficiálně začne tradiční dvoutýdenní letní výprodej.
"Tlak na sklady je obrovský," vysvětlil představitel BTE, proč se prodejci snaží sezonního zboží v předstihu zbavit za nižší ceny.