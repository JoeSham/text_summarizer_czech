Na středeční poledne navíc studenti svolávají další demonstraci proti rozhodnutí akreditační komise, která navrhla ministerstvu školství, aby vysoké škole neprodloužilo akreditaci magisterského i bakalářského studia.
Znamenalo by to konec studia práv v Plzni po devatenácti letech existence.
Také univerzita odmítá závěry akreditační komise a tvrdí, že pro výuku na právech má v Plzni kvalitní učitelský sbor.
Rektorka Západočeské univerzity Ilona Mauritzová požádala o schůzku ministra školství Pavla Dobeše.
Tvrzení šéfky akreditační komise Vladimíry Dvořákové, že v Plzni učí coby kmenový profesor jen jediný pedagog, kterému je navíc už 82 let, Pauly odmítl.