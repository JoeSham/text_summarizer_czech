Lidí se starobní penzí mezi pracujícími důchodci bylo 156 800, dalších 84 500 jich pobíralo invalidní důchod.
Počty pracujících důchodců navíc stále rostou.
"Prakticky každý druhý starobní důchodce pracuje na částečný úvazek," konstatovali statistici.
Téměř dvě třetiny pracujících seniorů je přitom zaměstnáno ve vysoce kvalifikovaných profesích, zařazených do hlavní třídy specialisté nebo do široké skupiny technických, zdravotnických a pedagogických pracovníků.
Nejvíce pracujících seniorů se přitom nacházelo v nejlidnatějších regionech ČR, tedy v Praze, Středočeském, Jihomoravském a Moravskoslezském kraji.
Nejnižší intenzita pracovního zapojení důchodců byla v Ústeckém kraji, 4,3 procenta.
Dominantním sektorem pro pracovní uplatnění starobních důchodců jsou služby, ve kterých pracují tři čtvrtiny z nich.