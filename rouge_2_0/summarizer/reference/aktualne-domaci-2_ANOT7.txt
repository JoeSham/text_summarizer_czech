Ministru školství Josefu Dobešovi (VV) se nelíbí, jakým způsobem šéfka akreditační komise Vladimíra Dvořáková zveřejnila informaci, že se mají rušit plzeňská práva.
Podle ní má komise povinnost svá rozhodnutí zveřejňovat a u tohoto sledovaného případu chtěla rychlým vyjádřením předejít spekulacím.
"Nepovažuji za vhodné, aby byly výsledky správního řízení sdělovány nejdříve médiím a až poté samotné Západočeské univerzitě, rektorovi a děkanovi právnické fakulty.
Akreditační komise nyní neprodloužila plzeňským právům, která měla v posledních letech problémy, akreditaci.
Už v roce 2008 akreditační komise plzeňským právům zakázala nabírat studenty do doktorandského studia.
V roce 2009 vyplavaly na povrch informace, že proděkan fakulty i její děkan část svých prací opsali.
Se čtyřmi desítkami lidí pak univerzita zahájila řízení o zrušení titulu.