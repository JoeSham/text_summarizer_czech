Na Hrad Lessyho pozval prezident Václav Klaus, aby šéfa policie ujistil o své podpoře v jeho snahách uchránit policii před vnějšími vlivy.
Postavil se tak na Lessyho stranu v jeho sporu s premiérem Petrem Nečasem a ministrem financí Miroslavem Kalouskem.
Lessy totiž tvrdí, že mu Kalousek volal kvůli vyšetřování kauzy letounů CASA, zatímco ministr financí prohlašuje, že se bavili o policejních passatech.
"Z těchto důvodů chci s panem policejním prezidentem mluvit a ujistit ho, že má mou podporu ve snaze zabránit destabilizaci policie a uchránit ji od vnějších vlivů," řekl také prezident Klaus.
Spory policejního prezidenta Petra Lessyho s představiteli vlády se vyhrotily kvůli příliš drahým letounům CASA.
Ministr kvůli případu nevolal jen Lessymu, ale také vyšetřovateli Mazánkovi.