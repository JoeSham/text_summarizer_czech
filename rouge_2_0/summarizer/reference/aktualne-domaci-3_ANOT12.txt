Stovky Rusů, kteří zde žijí, nebo jsou zde jen v lázních, využily možnosti spolurozhodnout o příštím ruském prezidentovi.
Jen v Karlovarském kraji žije kolem 4500 Rusů, volit do Karlových Varů ale přijeli i z Ústeckého a Plzeňského kraje.
Očekávat lze údajně až 1000 voličů.
"Při loňských parlamentních volbách přišlo na konzulát odevzdat hlas kolem pěti stovek lidí.
Přestože bylo na konzulátu poměrně rušno, organizace voleb tam byla velmi dobře zajištěna, takže čekání na možnost vhodit lístek do urny nebylo příliš dlouhé.
Tři z pěti prezidentských kandidátů, a to Michail Prochorov, Vladimir Žirinovskij a Gennadij Zjuganov, měli ve volební místnosti své pozorovatele, kteří sledovali, jestli vše probíhá tak, jak má.