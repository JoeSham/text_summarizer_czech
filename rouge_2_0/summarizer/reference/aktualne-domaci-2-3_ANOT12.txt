České a slovenské muzeum v Cedar Rapids v americkém státě Iowa, které v roce 2008 vážně poškodily záplavy, dnes po čtyřech letech znovu otevřelo dveře návštěvníkům.
Český stánek v Cedar Rapids získal větší muzejní prostory, divadlo pro 50 diváků, tři galerie, amfiteátr a studovnu.
České a slovenské muzeum ve stotřicetitisícovém Cedar Rapids, jednom z center českého a slovenského krajanského života v USA, vzniklo v roce 1974.
Objekt, který původně sloužil k uchovávání tradičních národních krojů, otevřel novou budovu v roce 1995.
Náklady na přestěhování činily 713.000 dolarů (téměř 15 milionů korun).
Na rekonstrukci muzea bylo vybráno dalších 25 milionů dolarů, deset milionů korun věnovala Česká republika.
Velkou pozornost návštěvníků dnes při slavnostním otevření muzea vyvolala souborná výstava děl českého malíře Alfonse Muchy, kde se představuje na 230 umělcových děl.
Město si udržuje nejstarší českou školu na území Spojených států, která je v provozu bez přerušení od roku 1870.