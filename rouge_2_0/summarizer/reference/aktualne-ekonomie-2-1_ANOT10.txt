Oficiálně začíná v Německu letní výprodej až příští pondělí, mnoho tamních obchodů ale snížilo ceny letního sortimentu už nyní.
Ve výlohách obchodních pasáží lze skutečně v těchto dnech vidět nabídky slev 50, 70 i 80 procent.
"Tlak na sklady je obrovský," vysvětlil představitel BTE, proč se prodejci snaží sezonního zboží v předstihu zbavit za nižší ceny.
Letní výprodej byl spolu s tím zimním na konci ledna dlouhá desetiletí ve Spolkové republice ze zákona povinný.
To sice už přes deset let neplatí, i přesto se k němu každý rok dobrovolně připojují asi tři čtvrtiny prodejců.
K letnímu výprodeji v Německu se stále častěji připojují také prodejci nesezonního zboží, jako jsou domácí spotřebiče, zábavní elektronika či vybavení pro dům a zahradu.