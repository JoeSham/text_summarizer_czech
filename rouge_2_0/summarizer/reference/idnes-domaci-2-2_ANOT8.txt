Na Hrad Lessyho pozval prezident Václav Klaus, aby šéfa policie ujistil o své podpoře v jeho snahách uchránit policii před vnějšími vlivy.
Spory policejního prezidenta Petra Lessyho s představiteli vlády se vyhrotily kvůli příliš drahým letounům CASA.
Lessy totiž tvrdí, že mu Kalousek volal kvůli vyšetřování kauzy letounů CASA, zatímco ministr financí prohlašuje, že se bavili o policejních passatech.
Petr Nečas v minulých dnech uvedl, že se Lessy chová jako politický aktivista, Miroslav Kalousek zase obviňuje šéfa policie ze lží ohledně jejich vzájemného telefonátu.
Kromě výroku o politickém aktivismu - to když Lessy psal svým podřízeným, aby odolávali politickým tlakům - předseda vlády uvedl, že Lessyho chování je s neslučitelné s pozicí prezidenta nestranné policie.
V úterý přišel ministr vnitra Jan Kubice s tím, že mu Lessy už v červnu řekl, že v září ze své funkce odejde.