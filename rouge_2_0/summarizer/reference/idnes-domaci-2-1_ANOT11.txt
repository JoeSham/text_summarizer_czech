Několikatýdenní Michala z Trmic na Ústecku, která se před dvěma týdny stala obětí únosu, měla být vyměněna za dům s pozemkem v Německu.
S odvoláním na zdroje z okruhu vyšetřovatelů to na svém webu napsal deník Bild, podle něhož se pachatelé s rodinou oběti znali.
Dědeček unesené holčičky Radomír Niedl označil informace Bildu za holý nesmysl.
Holčičku před očima její matky unesl 4. července přímo z kočárku padesátiletý muž z Durynska se svojí o tři roky mladší partnerkou.
Po cestě je zachytilo několik policejních kamer, na některých mělo auto kradenou českou registrační značku, na jiných už původní německou.
Tam Michalu po několika dnech našla policie a dvojici únosců zatkla.