Oficiálně začíná v Německu letní výprodej až příští pondělí, mnoho tamních obchodů ale snížilo ceny letního sortimentu už nyní.
Může za to nepříznivé počasí, kvůli němuž jde podle prodejců sezonní zboží špatně na odbyt.
Za pár týdnů musí navíc na jeho místo v regálech přijít podzimní a zimní kolekce.
"Obchody jdou špatně," potvrdil deníku Berliner Morgenpost místopředseda Spolkového svazu textilního maloobchodu (BTE) Siegfried Jacobs.
Slevy jsou už nyní mnohem vyšší než ve stejném období v loňském roce," dodal Jacobs.
Další snížení cen lze podle Jacobse navíc očekávat od 23. července, kdy v zemi oficiálně začne tradiční dvoutýdenní letní výprodej.