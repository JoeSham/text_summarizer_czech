V pátek byli v Cambridge zatčeni dva lidé poté, co se na budově studentské společnosti, kde debatoval někdejší šéf Mezinárodního měnového fondu (MMF) Dominique Strauss-Kahn, objevily protestní graffiti a plakáty.
Před budovou se shromáždila stovka protestujících studentů.
Na přednášku pozvala Strausse-Kahna přezdívaného také DSK studentská debatní společnost Cambridge Union Society.
Zájem o přednášku byl tak velký, že se o účastnících rozhodovalo losem.
Tématem byl stav světové ekonomiky, avšak padly také otázky týkající se obvinění vznesenému proti finančníkovi v New Yorku.