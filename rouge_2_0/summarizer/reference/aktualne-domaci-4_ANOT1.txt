Ve Statenicích u Prahy v neděli ráno hořel zahradní domek, uvnitř hasiči našli dvě ohořelá těla.
Jak se lidé v domku ocitli a zda se v něm nacházeli ještě před vznikem požáru, je podle Zatloukalové předmětem dalšího vyšetřování.
Hasiči k případu vyjížděli před 06:00, zhruba za půl hodiny se jim podařilo dostat plameny pod kontrolu.
Podle Zatloukalové se neštěstí stalo v Únětické ulici v místní části Černý Vůl.
Podle starosty Jana Sládka požár místní nijak nevyděsil, protože šlo o budovu, která je schovaná v údolí.
Ohořelé bezvládné tělo našli o tomto víkendu také hasiči ve Varnsdorfu při likvidaci požáru opuštěného objektu Českých drah.