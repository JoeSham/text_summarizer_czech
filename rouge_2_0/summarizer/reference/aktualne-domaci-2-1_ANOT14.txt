Poslanec Věcí veřejných Otto Chaloupka podá do konce tohoto týdne stížnost proti obvinění z korupce.
Podá i trestní oznámení na svého někdejšího poslaneckého asistenta Vratislava Vařejku, který jej z korupce obvinil.
Vratislav Vařejka už na jaře 2011 obvinil Chaloupku, že jej obíral o část jeho asistentského platu.
Policie ovšem případ po roce zkoumání vyhodnotila tak, že Vařejka uplácel Chaloupku, aby mu ponechal jeho asistentské místo.
Chaloupku vydala Poslanecká sněmovna k trestnímu stíhání už v polovině června.
Chaloupka prohlašuje, že případ má politický podtext a vůbec v něm nejde o několik desítek tisíc korun.
Poslanec vidí za celou kauzou něčí snahu jej zdiskreditovat a oslabit tak pozici VV v Poslanecké sněmovně.