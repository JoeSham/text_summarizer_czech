Společnost Eastman Kodak se rozhodla kvůli úsporným opatřením stáhnout svůj název z losangelského divadla, kde se každoročně předávají filmová ocenění Oscar.
Před deseti lety Kodak uzavřel s CIM Group smlouvu za 74 milionů dolarů, která mu měla zajistit umístění názvu na fasádě divadla s více než 3400 místy na 20 let.
Vyhlášení bankrotu Kodaku a žádost o ochranu před věřiteli 19. ledna Hollywood překvapilo.
Mezi padesátkou společností uvedených na seznamu největších nekrytých věřitelů jsou Sony (16,7 milionu dolarů), Warner Brothers (14,2), Universal (9,3), Paramount (6,8) a Walt Disney Studios (4,2 milionu dolarů).
Mezi hlavními nekrytými věřiteli Kodaku jsou velká studia, kterým firma dluží miliony dolarů za bártry.
Dříve dominantní fotografická společnost požádala americký konkurzní soud o zrušení smlouvy v hodnotě odhadované na čtyři miliony dolarů ročně a odstranění názvu ze slavného divadla v centrálním Hollywoodu.