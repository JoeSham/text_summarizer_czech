Maďarská prokuratura oznámila, že údajný nacistický zločinec László Csatáry byl dopaden.
Policie Csatáryho zadržela za úsvitu, uvedl v tiskovém prohlášení budapešťský soud.
Jeruzalémské Centrum Simona Wiesenthala už loni informovalo maďarské úřady, že se Csatáry ukrývá někde v Budapešti.
Nebyl však zatčen na žádné ze dvou adres, které nedávno objevili v Budapešti britští novináři, upřesnil na tiskové konferenci budapešťský prokurátor Tibor Ibolya.
Csatáryho jméno je vysoko na seznamu deseti hledaných nacistických zločinců Centra Simona Wiesenthala.
V roce 1941 údajně sehrál klíčovou roli v deportaci 300 Židů z Košic do města Kamenec Podolský na Ukrajině, kde byli téměř všichni zavražděni.
V bývalém Československu byl po válce v nepřítomnosti odsouzen k trestu smrti, ještě předtím se mu ale povedlo prchnout do Kanady.