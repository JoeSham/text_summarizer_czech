Ministr obrany Leon Panetta povolal urychleně do služby přes pět tisíc námořníků z letadlové lodi USS John C. Stennis.
Pentagon ale odmítl, že by posiloval svou vojenskou přítomnost kvůli rostoucímu napětí s Íránem a jeho výhrůžkám o blokádě Hormuzské úžiny.
Na Blízkém východě v současnosti hlídkují dvě letadlové lodě - Enteprise a Abraham Lincoln.
Letadlová loď John C. Stennis z Perského zálivu odplula teprve letos na jaře po sedmiměsíčním nasazení v rámci operace Trvalá Svoboda.
Podle mluvčího Pentagonu Johna Littla má další letadlová loď v Zálivu "podpořit stávající síly" a zaplnit místo po další letadlové lodi USS Enterprise, která se jakožto služebně nejstarší má koncem léta vrátit zpět do USA, aby byla na konci roku slavnostně vyřazena.
Írán tento týden opět pohrozil, že uzavře Hormuzský průliv, strategickou námořní trasu pro mezinárodní přepravu ropy a plynu.
Mluvčí odmítl, že by vyslání dalších válečných plavidel bylo odpovědí na nějakou konkrétní hrozbu nebo přípravou na případný vojenský střet například s Íránem.
Hormuzským průlivem denně proplují tankery se 17 miliony barely ropy vytěžené v Saúdské Arábii, Spojených arabských emirátech, Kuvajtu a Iráku.