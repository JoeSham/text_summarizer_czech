Spojené státy vyšlou na Blízký východ další letadlovou loď, už třetí.
Nečekané povolání do služby se týká celkem 5 500 námořníků z letadlové lodi a z raketového křižníku systému Aegis USS Mobile Bay, který do oblasti zamíří také, oznámilo americké ministerstvo obrany.
Mluvčí odmítl, že by vyslání dalších válečných plavidel bylo odpovědí na nějakou konkrétní hrozbu nebo přípravou na případný vojenský střet například s Íránem.
Írán tento týden opět pohrozil, že uzavře Hormuzský průliv, strategickou námořní trasu pro mezinárodní přepravu ropy a plynu.
Teherán požaduje stažení protiíránských sankcí, které svět na zemi uvalil kvůli jeho jadernému programu.
Hormuzským průlivem denně proplují tankery se 17 miliony barely ropy vytěžené v Saúdské Arábii, Spojených arabských emirátech, Kuvajtu a Iráku.
Dále se jím přepravuje téměř všechen plyn exportovaný z Kataru.
Írán blokádou pohrozil už několikrát a Spojené státy začaly posilovat svou vojenskou přítomnost v oblasti.