Podle všeho nejstarší známou kopii slavné Mony Lisy od Leonarda da Vinciho objevilo ve svých sbírkách muzeum Prado ve španělské metropoli Madridu.
Obraz vznikl hned ve stejné době jako originál a namaloval jej v Leonardově ateliéru jeden z jeho žáků.
Odborníci ale nevylučují, že da Vinciho žák "dokumentoval" Giocondu přímo ve stejnou dobu, kdy ji mistr maloval.
Originál visí v Louvre a jeho zkoumání je příliš velkým rizikem, neboť je velmi křehký a pokrytý několika vrstvami popraskaného laku.
Madridská Mona Lisa bude vystavena v Louvru od 21. února v rámci výstavy o Leonardově Santa Aně.