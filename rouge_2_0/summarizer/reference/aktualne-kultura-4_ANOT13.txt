Podle všeho nejstarší známou kopii slavné Mony Lisy od Leonarda da Vinciho objevilo ve svých sbírkách muzeum Prado ve španělské metropoli Madridu.
Obraz vznikl hned ve stejné době jako originál a namaloval jej v Leonardově ateliéru jeden z jeho žáků.
Důkladné restaurační práce pak odhalily, že obraz vznikl v samotné Leonardově dílně - a pravděpodobně ve stejném období, kdy italský mistr pracoval na originálu.
Stav uchování madridské Mony Lisy je každopádně mnohem lepší nežli originálu, který přitahuje davy.
Badatelům to umožní studovat lépe originální obraz a mohou se pokusit dešifrovat i další záhady, jež ji stále obklopují.