"To není zákon o poplatcích," doplnil Chalupa s tím, že není smyslem zákona takříkajíc vyinkasovat co nejvíce peněz, ale přimět podniky, aby v rámci možností snížily exhalace, za což by byly odměněny nižšími poplatky.
Hanák hovořil o likvidačním potenciálu poplatků, což však oba politici odmítli.
Dienstbiera mrzí, že se do zákona nedostaly namátkové kontroly, které by odhalily extrémní případy, kdy lidé spalováním nebezpečných látek zamořují vzduch ve svém okolí.
Ministr chce s právníky připravit návrh, který by pomohl zasáhnout i proti nejextrémnějším případům.