Lidé si loni přinesli z tuzemských lesů houby a lesní plody v přepočtu za rekordních takřka šest miliard korun.
Loňský sběr hub a bobulí byl z dlouhodobého hlediska nadprůměrný, i co se týče množství, když dosáhl 46 300 tun.
Houby se na celkovém množství sebraných lesních plodin každoročně podílejí více než z poloviny.
Češi jich nasbírají v průměru více než 21 tisíc tun, v peněžním vyjádření za více než dvě miliardy korun.
Borůvek si lidé loni z lesů přinesli 8900 tun, malin nasbírali 2100 tun, ostružin 2300 tun, 1100 tun bylo brusinek a 2300 tun bezinek.
Česká republika je podle ministerstva zemědělství jednou z mála zemí, kde se tyto údaje zjišťují.