V pátek byli v Cambridge zatčeni dva lidé poté, co se na budově studentské společnosti, kde debatoval někdejší šéf Mezinárodního měnového fondu (MMF) Dominique Strauss-Kahn, objevily protestní graffiti a plakáty.
Advokát newyorské pokojské, která Strausse-Kahna obvinila ze znásilnění, označil v Cambridge vystoupení bývalého šéfa fondu za urážku.
Bývalý šéf MMF byl nicméně nucen odstoupit z vedení Mezinárodního měnového fondu a na povrch vyplavala řada nelichotivých informací o jeho vztahu k ženám.
Cambridge Union Society hájila jeho pozvání tím, že tak hájí svobodu projevu a protože Strauss-Kahn má "výjimečné znalosti ve svém oboru".
Proto byl pozván, uvedla unie, která v minulosti zvala tak různorodé osobnosti, jako je tibetský dalajlama či někdejší vůdce francouzské krajní pravice Jean-Marie Le Pen.