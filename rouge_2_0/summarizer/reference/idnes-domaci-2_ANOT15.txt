Na středeční poledne navíc studenti svolávají další demonstraci proti rozhodnutí akreditační komise, která navrhla ministerstvu školství, aby vysoké škole neprodloužilo akreditaci magisterského i bakalářského studia.
"Jde o hazardy se životy a vzděláním téměř dvou tisíc studentů," řekl ČTK jeden ze studentů Jakub Sivák.
Také univerzita odmítá závěry akreditační komise a tvrdí, že pro výuku na právech má v Plzni kvalitní učitelský sbor.
Rektorka si chce s ministrem především ujasnit, jakou má škola možnost opravných prostředků.
Univerzita deklaruje, že právnickou fakultu považuje za svou plnohodnotnou součást a chce její situaci řešit komplexně - především s ohledem na studenty.