Pražský biskup Václav Malý se stal prvním nositelem Ceny Arnošta Lustiga, kterou založila k připomenutí tohoto spisovatele Česko-izraelská smíšená obchodní komora.
Patnáctičlenný výbor vybral Malého z deseti význačných českých osobností; ocenil na něm jeho lidské kvality a hodnoty.
Ocenění bude udělováno každoročně na základě hodnot, které Lustig zosobňoval.
V čele čestného výboru byl premiér Petr Nečas a záštitu nad akcí převzal pražský primátor Bohuslav Svoboda.
Předpokladem nominace je české občanství a aktivní společenské působení v Česku.
Lustig zemřel loni 26. února ve věku 84 let.
Ve své tvorbě popisoval i nejintimnější detaily ze života svých hrdinů, o utrpení vždy hovořil věcně a střízlivě.