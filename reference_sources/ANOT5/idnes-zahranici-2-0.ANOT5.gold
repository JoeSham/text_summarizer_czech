Prezident Bašár Asad opustil Damašek a zdržuje se teď v přímořském letovisku Latákíja.
Armáda svádí s opozičními silami boje v metropoli už pět dní.
Ve středu přišel Asad při atentátu o tři klíčové spolupracovníky.
Syrský prezident od atentátu na bezpečnostní špičky svého režimu veřejně nevystoupil ani nevydal prohlášení.
Jeden z Asadových spolupracovníků později sdělil, že prezident je nadále v paláci v Damašku.
Povstalci se tam ve čtvrtek střetli mimo jiné i před sídlem vlády.
Armáda prý ostřelovala v noci Damašek z přilehlých hor.
Vládní vojáci jsou prý odhodláni "vyčistit Damašek od teroristů" do pátku, kdy začíná postní měsíc ramadán.
Ve čtvrtek odpoledne ale udeřili i rebelové, kteří napadli hlavní policejní stanici ve čtvrti Tamadan.
