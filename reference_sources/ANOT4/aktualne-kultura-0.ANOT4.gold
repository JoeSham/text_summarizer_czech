Společnost Eastman Kodak se rozhodla kvůli úsporným opatřením stáhnout svůj název z losangelského divadla, kde se každoročně předávají filmová ocenění Oscar.
Dříve dominantní fotografická společnost požádala americký konkurzní soud o zrušení smlouvy v hodnotě odhadované na čtyři miliony dolarů ročně a odstranění názvu ze slavného divadla v centrálním Hollywoodu.
"Média věnují Kodaku a okolnostem jeho bankrotu velkou pozornost, a proto nová společnost, která umístí svůj název na budovu, získá také mnoho pozornosti.
Analytik tak tipuje, že nový kontrakt bude výrazně kratší a jako hlavní potenciální zájemce o umístění svého loga vidí telekomunikační firmy.
Peníze i zájem by mohla mít  také internetová či sociální média typu Facecbooku, Twitter a YouTube; na druhou stranu by jim spojení s "úctyhodnou akademií" a hlavně s kamennou budovou mohlo připadat příliš "old-schoolové".
Mezi padesátkou společností uvedených na seznamu největších nekrytých věřitelů jsou Sony (16,7 milionu dolarů), Warner Brothers (14,2), Universal (9,3), Paramount (6,8) a Walt Disney Studios (4,2 milionu dolarů).
