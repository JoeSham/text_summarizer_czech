Ve věku 82 let zemřel výtvarník Ralph McQuarrie, který pomohl Georgi Lucasovi stvořit filmový vesmír Hvězdných válek.
McQuarrieho výtvarné koncepty se staly základem pro ty nejznámější postavy, jako jsou temný Darth Vader, robotí dvojka R2-D2 a C-3PO nebo obří chlupatý humanoid Žvejk.
Začínal jako designér pro Boeing, navrhoval také filmové plakáty.
McQuarrie se podílel i na návrzích kosmických lodí ve Spielbergových filmech Blízká setkání třetího druhu (1977) a E.T. - Mimozemšťan (1982).
Podle Lucase byl vizionář McQuarrie první, koho si najal na zhmotnění Star Wars, a jeho „geniální příspěvek" v podobě nepřekonatelných maleb inspiroval všechny, kteří původní trilogii vytvářeli.
Za své služby se dočkal výtvarník odměny v druhém (resp. pátém) dílu Imperium vrací úder, kde dostal roli generála Pharla McQuarrieho.
