Poslanec Věcí veřejných Otto Chaloupka podá do konce tohoto týdne stížnost proti obvinění z korupce.
Obvinění si již převzal, čímž bylo oficiálně zahájeno jeho stíhání.
Pokud bude odsouzen, hrozí mu až deset let ve vězení.
Podá i trestní oznámení na svého někdejšího poslaneckého asistenta Vratislava Vařejku, který jej z korupce obvinil.
Do sporu se muži dostali, poté co Chaloupka Vařejku propustil pro jeho údajnou neschopnost.
V dubnu 2011 podal Vařejka na Chaloupku trestní oznámení.
Chaloupku vydala Poslanecká sněmovna k trestnímu stíhání už v polovině června.
