Maďarská prokuratura oznámila, že údajný nacistický zločinec László Csatáry byl dopaden.
Csatáryho jméno je vysoko na seznamu deseti hledaných nacistických zločinců Centra Simona Wiesenthala.
Jako šéf maďarské policie v košickém ghettu se na jaře 1944 podílel na deportaci 15 tisíc Židů do Osvětimi.
Csatáry poté žil pod falešným jménem v Montrealu a Torontu a živil se jako obchodník s uměním.
Jeruzalémské Centrum Simona Wiesenthala už loni informovalo maďarské úřady, že se Csatáry ukrývá někde v Budapešti.
Nakonec jeho bydliště nenašly úřady, ale objevili ho reportéři britského deníku The Sun.
Wiesenthalovo centrum vyzvalo maďarského prezidenta Jánose Ádera, aby Csatáryho pomohl co nejrychleji přivést před spravedlnost.
