Liberecký kraj vyřadil z výběrového řízení na vyznačení horských turistických tras z podivných důvodů levnějšího konkurenta místní organizace Suchopýr.
Litoměřické firmě Gardenline se to nelíbilo a obrátila na antimonopolní úřad.
Ten zrušil rozhodnutí kraje o vyřazení firmy Gardenline z veřejné zakázky Nová hřebenovka.
Antimonopolní úřad také vydal předběžné opatření.
To kraji zakazuje uzavřít smlouvu s vybraným uchazečem.
Kraj se nyní proti rozhodnutí odvolal.
Organizace Suchopýr sídlící v Oldřichově v Hájích ve stejné budově jako krajská příspěvková organizace Střevlík nabízela za vyznačení tras cenu 15 milionů bez daně.
Gardenline byl s 11 miliony o čtvrtinu levnější.
