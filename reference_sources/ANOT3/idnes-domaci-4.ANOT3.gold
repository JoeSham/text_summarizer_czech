Šéf ČSSD Bohuslav Sobotka na tiskové konferenci po stranickém rokování uvedl, že jeho strana chce zrušit všechny poplatky s výjimkou toho za stravu v nemocnici.
Nyní platba za pobyt ve špitále přijde na 100 korun denně, ČSSD prosazuje 60 korun hrazených maximálně 30 dnů.
Návrh na šedesátikorunový poplatek pochází z dílny stínového ministra zdravotnictví za ČSSD Davida Ratha, který nápad zahrnul do rezortního programového dokumentu.
Poslanci ČSSD podle svého šéfa Jeronýma Tejce žádost o svolání schůze Sněmovny, na které se oranžoví pokusí shodit kabinet, podají v úterý.
ČSSD se věnovala i přímé volbě prezidenta.
