Pentagon ale odmítl, že by posiloval svou vojenskou přítomnost kvůli rostoucímu napětí s Íránem a jeho výhrůžkám o blokádě Hormuzské úžiny.
Nečekané povolání do služby se týká celkem 5 500 námořníků z letadlové lodi a z raketového křižníku systému Aegis USS Mobile Bay, který do oblasti zamíří také, oznámilo americké ministerstvo obrany.
Podle mluvčího Pentagonu Johna Littla má další letadlová loď v Zálivu "podpořit stávající síly" a zaplnit místo po další letadlové lodi USS Enterprise, která se jakožto služebně nejstarší má koncem léta vrátit zpět do USA, aby byla na konci roku slavnostně vyřazena.
Hormuzským průlivem denně proplují tankery se 17 miliony barely ropy vytěžené v Saúdské Arábii, Spojených arabských emirátech, Kuvajtu a Iráku.
"Byli jsme v tomto regionu po celá desetiletí a máme zde celou řadu zájmů, které posílení našich schopností podpoří," řekl Little.
"Další posily na cestě a incident se střelbou na rybářskou loď jen dokládají nervozitu, která tam panuje," připomíná Visingr čerstvý incident u Dubaje.
Řekl bych, že tu sílu asi budou potřebovat," řekl pro na to aktualne.cz bezpečnostní expert Lukáš Visingr.
Ve Středomoří navíc operuje další skupina s letadlovou lodí Dwight D. Eisenhower.
