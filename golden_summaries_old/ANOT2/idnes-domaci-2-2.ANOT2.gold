Na Hrad Lessyho pozval prezident Václav Klaus, aby šéfa policie ujistil o své podpoře v jeho snahách uchránit policii před vnějšími vlivy.
Postavil se tak na Lessyho stranu ve sporu, který doutná mezi policejním prezidentem na jedné a premiérem a ministrem financí na druhé straně.
Není možné, aby nadále pokračovaly takové přímé i nepřímé útoky na policii a jejího prezidenta, které slyšíme v posledních dnech.
Petr Nečas v minulých dnech uvedl, že se Lessy chová jako politický aktivista, Miroslav Kalousek zase obviňuje šéfa policie ze lží ohledně jejich vzájemného telefonátu.
Kromě výroku o politickém aktivismu - to když Lessy psal svým podřízeným, aby odolávali politickým tlakům - předseda vlády uvedl, že Lessyho chování je s neslučitelné s pozicí prezidenta nestranné policie.
Zdůraznil, že policie potřebuje klid na práci.
