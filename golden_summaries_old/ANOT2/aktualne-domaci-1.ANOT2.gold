Projednávání zákona o vrácení majetku církvím zablokovaly opoziční obstrukce.
Proti jsou nejen opoziční ČSSD a KSČM, ale výhrady mají i Věci veřejné.
Návrh zákona počítá s tím, že církve dostanou zpátky asi 56 procent majetku, o který přišly za minulého režimu, a to jen toho, který v současnosti drží stát.
VV od počátku vyjednávání prosazovaly zásadu: vrátit co nejvíce nemovitého majetku a co nejméně nahrazovat penězi.
Za majetek, který už vrátit nelze, dostanou církve peněžitou náhradu ve výši 59 miliard korun.
Prvních 17 let vydávání majetku bude stát církve ještě finančně podporovat - a to částkou 1 miliardy a 400 milionů korun ročně.
Po 30 letech vracení majetku a vyplácení náhrad už nebudou moci církve žádat od státu, který teď platí i mzdy duchovních, žádné peníze a dojde k faktické odluce církví a státu.
ČSSD se proto pokoušela prosadit o této otázce referendum.
Koalice tak bude muset i v případě, že zákon hladce projde sněmovnou, ještě přehlasovat Senát, kde má převahu ČSSD.
