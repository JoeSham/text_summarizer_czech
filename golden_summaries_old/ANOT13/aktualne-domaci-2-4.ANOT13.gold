Vrchní soud v Praze potvrdil pětiletý trest vězení za podvody bývalému starostovi Chlumce na Ústecku Romanu Hanuschovi.
Podle obžaloby způsobil obci uzavřením nevýhodných smluv bez vědomí zastupitelstva škodu nejméně 16 milionů korun.
Starosta také navíc podle rozsudku bez výběrového řízení uzavřel smlouvu na stavební práce původně za sedm milionů korun, dalšími dodatky smluv ale jejich cena vzrostla na téměř 13 milionů.
Obec kvůli ní čelila v roce 2009 exekuci ve výši 18,1 milionu korun, kterou musela nakonec vyřešit prodejem nemovitostí včetně budovy obecního úřadu v dražbě.
Soud uznal Hanusche vinným také z nezákonného uzavření smlouvy o budoucím prodeji rybníka.
Firmě tak způsobil škodu asi milion korun.
