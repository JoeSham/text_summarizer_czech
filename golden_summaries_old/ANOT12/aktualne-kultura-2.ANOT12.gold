Kontroverzní spoluzakladatel serveru WikiLeaks Julian Assange se objeví v epizodě legendárního seriálu Simpsonovi.
Producent seriálu Al Jean pro časopis Enterainment Weekly připustil, že se jedná o kontroverzní postavu, ale kreativní tým se prý snažil vyhnout Assangeovým právním problémům a pokusil se ho zároveň vyobrazit spíš satiricky.
Assange vyvolal bouřlivé reakce amerických činitelů, když v roce 2010 ve spolupráci s významnými médii zveřejnil americké diplomatické depeše v plném znění.
Simpsonovi se proslavili mimo jiné právě tím, že zapojují do děje popkulturní odkazy a parodují ikony umění, zábavy i politiky.
Na televizních obrazovkách se tento nejdéle vysílaný animovaný seriál v historii americké televize poprvé objevil v roce 1987.
