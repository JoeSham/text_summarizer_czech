Na středeční poledne navíc studenti svolávají další demonstraci proti rozhodnutí akreditační komise, která navrhla ministerstvu školství, aby vysoké škole neprodloužilo akreditaci magisterského i bakalářského studia.
Fakulta má podle děkana Jana Paulyho 25 profesorů a docentů, z nichž devět považuje za kmenové.
Požadavek komise, že by škola měla mít profesory, kteří neučí nikde jinde, považuje plzeňský děkan za zbytečně přísný.
Univerzita deklaruje, že právnickou fakultu považuje za svou plnohodnotnou součást a chce její situaci řešit komplexně - především s ohledem na studenty.
Rektorka Mauritzová řekla, že dosud nemá v ruce písemné stanovisko akreditační komise a s její šéfkou Dvořákovou mluvila minulý týden jen telefonicky.
