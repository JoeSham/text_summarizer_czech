Projednávání zákona o vrácení majetku církvím zablokovaly opoziční obstrukce.
Proti jsou nejen opoziční ČSSD a KSČM, ale výhrady mají i Věci veřejné.
Sociální demokraté i komunisté využili zdržovací taktiku - dlouhé projevy a přestávky.
Poslanci kvůli nim hlasování v 1. čtení odložili na příští týden.
Předseda poslaneckého klubu ČSSD Jeroným Tejc dokonce navrhl přerušení projednávání do dubna.
Koaliční poslanci ale vesměs doběhli na hlasování včas a nápad sociálních demokratů zvrátili.
Od opozice vláda čekat podporu nemůže.
Vyjednával s ní ještě bývalý ministr kultury Jiří Besser (TOP 09), komunisty ani sociální demokraty ale nepřesvědčil.
Koalice tak bude muset i v případě, že zákon hladce projde sněmovnou, ještě přehlasovat Senát, kde má převahu ČSSD.
