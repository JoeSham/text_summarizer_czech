Americko-australská společnost chce zkoumat podzemí pod dvaadvaceti obcemi na Berounsku.
Firma žádá, aby jí ministerstvo životního prostředí vymezilo takzvané průzkumné území, což je teprve první z několika kroků k tomu, aby mohla začít vlastní průzkum.
Správa CHKO Český kras záměr průzkumu odmítla.
Zahrnuje ta nejcennější místa chráněné krajinné oblasti Český kras," řekl vedoucí Správy CHKO Český kras Michal Slezák.
Průzkumné území by zasáhlo národní přírodní rezervaci Koda a národní přírodní rezervaci Karlštejn, kde jsou podle Slezáka nejdůležitější stanoviště vzácných druhů živočichů a rostlin v CHKO.
"Občané se k tomu staví nesmírně negativně, v podstatě jsou připraveni vyrazit do ulic demonstrovat, pro případ, že bychom tomu měli dávat zelenou," uvedla starostka Berouna Šárka Endrlová.
Zastupitelé Svatého Jana už se shodli, že záměr odmítnou.
Slezák vysvětlil, že v podzemí daného území se vyskytují takzvané černé silurské graptolitové břidlice, které mohou obsahovat až osm procent hořlavého plynu a ropy.
