Na Hrad Lessyho pozval prezident Václav Klaus, aby šéfa policie ujistil o své podpoře v jeho snahách uchránit policii před vnějšími vlivy.
Není možné, aby nadále pokračovaly takové přímé i nepřímé útoky na policii a jejího prezidenta, které slyšíme v posledních dnech.
"Z těchto důvodů chci s panem policejním prezidentem mluvit a ujistit ho, že má mou podporu ve snaze zabránit destabilizaci policie a uchránit ji od vnějších vlivů," řekl také prezident Klaus.
Petr Nečas v minulých dnech uvedl, že se Lessy chová jako politický aktivista, Miroslav Kalousek zase obviňuje šéfa policie ze lží ohledně jejich vzájemného telefonátu.
Spory policejního prezidenta Petra Lessyho s představiteli vlády se vyhrotily kvůli příliš drahým letounům CASA.
Kromě výroku o politickém aktivismu - to když Lessy psal svým podřízeným, aby odolávali politickým tlakům - předseda vlády uvedl, že Lessyho chování je s neslučitelné s pozicí prezidenta nestranné policie.
