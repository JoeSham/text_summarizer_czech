Program pro služby zaměstnanosti bez veřejné soutěže programuje firma Vítkovice IT Solutions, program hmotné nouze společnost Comparex, sociální služby firma Techniserv a společnost Skill (ve které je společníkem otec poslankyně Kristýny Kočí) pracuje na programu pro zdravotně postižené a veřejnou službu.
Není tak jasné, podle čeho byly firmy vybírány, v některých případech není ani známé, kdo společnosti vlastní.
Ministr Drábek sice tvrdil, že na nový systém ministerstvo vypsalo výběrové řízení, jenže to není pravda," řekl deníku Aktuálně.cz místopředseda KDU-ČSL a místostarosta Dačic Jan Bartošek.
Práce na systému, který nefunguje a způsobil výrazné zpoždění výplaty sociálních dávek v zemi, totiž získaly firmy bez toho, že by se o ně musely ucházet v řádné soutěži.
Na stránkách ministerstva ani v centrálním registru zakázek se však žádné zakázky týkající se systému vyplácení sociálních dávek najít nedají.
"Odmítám spekulace o personálních vazbách ať už mých, nebo mých náměstků," řekl Drábek.
