Vrchní soud v Praze potvrdil pětiletý trest vězení za podvody bývalému starostovi Chlumce na Ústecku Romanu Hanuschovi.
Vrchní soud nyní potvrdil trest za pokus o dotační podvod, porušení pravomoci veřejného činitele a povinnosti při správě cizího majetku.
Smlouvy o spolufinancování projektu s developerem, který pozemky od obce koupil, uzavřel starosta podle rozsudku bez vědomí zastupitelstva.
Navíc v příloze k dotaci bylo čestné prohlášení o výběrovém řízení, které ale fakticky nebylo, a zfalšovaný výpis z katastru nemovitostí, podle nějž měly pozemky patřit obci, což už v té době nebyla pravda.
Starosta také navíc podle rozsudku bez výběrového řízení uzavřel smlouvu na stavební práce původně za sedm milionů korun, dalšími dodatky smluv ale jejich cena vzrostla na téměř 13 milionů.
Obec kvůli ní čelila v roce 2009 exekuci ve výši 18,1 milionu korun, kterou musela nakonec vyřešit prodejem nemovitostí včetně budovy obecního úřadu v dražbě.
