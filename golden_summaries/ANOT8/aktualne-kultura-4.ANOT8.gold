Podle všeho nejstarší známou kopii slavné Mony Lisy od Leonarda da Vinciho objevilo ve svých sbírkách muzeum Prado ve španělské metropoli Madridu.
Originál visí v Louvre a jeho zkoumání je příliš velkým rizikem, neboť je velmi křehký a pokrytý několika vrstvami popraskaného laku.
Důkladné restaurační práce pak odhalily, že obraz vznikl v samotné Leonardově dílně - a pravděpodobně ve stejném období, kdy italský mistr pracoval na originálu.
Další výzkum kopie by mohl odhalit například detaily toscánské krajiny; z obrazu se také zdá, že dívka, jež stála modelem, je mladší, než se původně myslelo.
Madridská Mona Lisa bude vystavena v Louvru od 21. února v rámci výstavy o Leonardově Santa Aně.
