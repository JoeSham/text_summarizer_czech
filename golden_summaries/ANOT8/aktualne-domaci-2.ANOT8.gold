Ministru školství Josefu Dobešovi (VV) se nelíbí, jakým způsobem šéfka akreditační komise Vladimíra Dvořáková zveřejnila informaci, že se mají rušit plzeňská práva.
Dvořáková jako šéfka akreditační komise údajně sdělovala rozhodnutí v době řízení či v případech, kdy verdikt ještě nebyl pravomocný, vyplývá z vyjádření tiskového odboru.
"Nepovažuji za vhodné, aby byly výsledky správního řízení sdělovány nejdříve médiím a až poté samotné Západočeské univerzitě, rektorovi a děkanovi právnické fakulty.
Šéfka komise uvedla, že se rektorku univerzity snažila zastihnout ještě před zveřejněním stanoviska, ale nepodařilo se to.
Podle ní má komise povinnost svá rozhodnutí zveřejňovat a u tohoto sledovaného případu chtěla rychlým vyjádřením předejít spekulacím.
Akreditační komise nyní neprodloužila plzeňským právům, která měla v posledních letech problémy, akreditaci.
Definitivní slovo bude mít ministerstvo školství, to ale v případě rozhodování o akreditacích proti stanovisku komise jít nemůže.
