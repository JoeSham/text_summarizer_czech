Policejní prezident Petr Lessy přišel na Pražský hrad.
Na Hrad Lessyho pozval prezident Václav Klaus, aby šéfa policie ujistil o své podpoře v jeho snahách uchránit policii před vnějšími vlivy.
Postavil se tak na Lessyho stranu v jeho sporu s premiérem Petrem Nečasem a ministrem financí Miroslavem Kalouskem.
Není možné, aby nadále pokračovaly takové přímé i nepřímé útoky na policii a jejího prezidenta, které slyšíme v posledních dnech.
Situaci je třeba zklidnit, je třeba zchladit hlavy," prohlásil na úvod setkání prezident Václav Klaus.
Petr Nečas v minulých dnech uvedl, že se Lessy chová jako politický aktivista, Miroslav Kalousek zase obviňuje šéfa policie ze lží ohledně jejich vzájemného telefonátu.
