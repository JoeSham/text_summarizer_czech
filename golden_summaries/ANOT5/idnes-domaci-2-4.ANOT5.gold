V Liberci se začalo stavět zábavně vědecké centrum iQlandia.
Stavba za 400 milionů korun, která bude za necelé dva roky lákat turisty na trojrozměrné planetárium a další atrakce, vyroste u Babylonu na místě zchátralého areálu bývalé Desty.
Ročně jej má podle odhadu budoucích provozovatelů navštívit na 250 tisíc lidí.
Centrum bude mít rozlohu 10 tisíc metrů čtverečních a půjde o jediný projekt svého druhu na sever od Prahy.
Podobná centra v zahraničí na podobných číslech začínají a derou se až k milionu.
Nové centrum se chce srovnávat s vědeckými centry La Vilette v Paříži nebo Phaeno ve Wolfsburgu.
Vždy je ale velmi důležité motivovat zejména mladé lidi, aby se seznámili s tím, co je pro většinu z nich ukryto za zdmi institucí nebo nějakých výzkumných ústavů.
