Poslanci v pátek schválili další zvýšení daně z přidané hodnoty (DPH) a opět tak potvrdili, že ji mají v oblibě.
Snížená sazba vzroste ze 14 na 15 procent, zvýšená pak z 20 na 21 procent.
Lidé proti ní tolik neprotestují, dá se použít celoplošně, hůře se také páchají daňové úniky.
Zvýšení daně si zákazníci často vůbec neuvědomí - DPH je totiž součástí ceny.
Jak přitom uvádí Václav Jurečka v knize Makroekonomie, už ministr financí Jindřicha 7. zdůrazňoval, že "umění vybírat daně se rovná schopnosti oškubat husu, aniž by to postřehla".
Výběry DPH navíc oproti přímým daním v době ekonomického poklesu podléhají mnohem menším výkyvům, takže se jedná o stabilnější zdroj příjmů, připomíná analytik Raiffeisenbank Václav Franče.
Za problematické označují například dvě sazby, které napomáhají vytvářet korupční prostředí a prostor pro lobbying.
DPH v současné době představuje páteř daňových příjmů v Česku i v dalších evropských zemích.
U nás se DPH objevila až v lednu 1993, jejím předchůdcem byla takzvaná daň z obratu, která se nyní používá například ve Spojených státech amerických.
