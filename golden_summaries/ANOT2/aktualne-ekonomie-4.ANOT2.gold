Způsob, jakým firmy získaly zakázky ministerstva práce a sociálních věcí, začne prověřovat Úřad na ochranu hospodářské soutěže.
Práce na systému, který nefunguje a způsobil výrazné zpoždění výplaty sociálních dávek v zemi, totiž získaly firmy bez toho, že by se o ně musely ucházet v řádné soutěži.
Celý seznam dodavatelů systému ale zůstává tajný.
A ministerstvo navíc odmítá zveřejnit celé smlouvy o dodávkách systému.
Ministr Drábek sice tvrdil, že na nový systém ministerstvo vypsalo výběrové řízení, jenže to není pravda," řekl deníku Aktuálně.cz místopředseda KDU-ČSL a místostarosta Dačic Jan Bartošek.
Vítkovice IT Solutions mají anonymní vlastnickou strukturu, nejde tedy dohledat, kdo firmy vlastní.
