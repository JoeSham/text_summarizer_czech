Na středeční poledne navíc studenti svolávají další demonstraci proti rozhodnutí akreditační komise, která navrhla ministerstvu školství, aby vysoké škole neprodloužilo akreditaci magisterského i bakalářského studia.
Rektorka Západočeské univerzity Ilona Mauritzová požádala o schůzku ministra školství Pavla Dobeše.
Rektorka si chce s ministrem především ujasnit, jakou má škola možnost opravných prostředků.
Tvrzení šéfky akreditační komise Vladimíry Dvořákové, že v Plzni učí coby kmenový profesor jen jediný pedagog, kterému je navíc už 82 let, Pauly odmítl.
Univerzita deklaruje, že právnickou fakultu považuje za svou plnohodnotnou součást a chce její situaci řešit komplexně - především s ohledem na studenty.
