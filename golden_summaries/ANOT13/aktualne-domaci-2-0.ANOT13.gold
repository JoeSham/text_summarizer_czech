Profesor Antonín Holý, který zemřel v pondělí ve věku 75 let, si podle Pačese již od svých začátků na Akademii věd úmyslně vytyčoval vysoké cíle a nespokojil se s lehkými úkoly.
"Vždy zdůrazňoval, že bez zázemí v Akademii věd by těžko dosáhl tolika úspěchů," řekl Pačes.
Úspěšný vědec nikdy netoužil po dráze vysokoškolského profesora, jak tomu často v podobných případech bývá.
Svůj život tak Antonín Holý zasvětil výhradně vědě.
Spíše než štěstí mu k výborným výsledkům pomohla pevná vůle, usilovná práce a především dlouhodobý základní výzkum.
