V Liberci se začalo stavět zábavně vědecké centrum iQlandia.
Stavba za 400 milionů korun, která bude za necelé dva roky lákat turisty na trojrozměrné planetárium a další atrakce, vyroste u Babylonu na místě zchátralého areálu bývalé Desty.
Centrum bude mít rozlohu 10 tisíc metrů čtverečních a půjde o jediný projekt svého druhu na sever od Prahy.
Počítáme s tím, že k nám začnou více jezdit zahraniční turisté, které tato centra přitahují.
Nové centrum se chce srovnávat s vědeckými centry La Vilette v Paříži nebo Phaeno ve Wolfsburgu.
K budově také firma Eurovia, vítěz tendru, přistaví novou budovu, doslova nabitou moderními technologiemi.
Na první pohled má zaujmout pětipodlažní prosklená věž tvarem připomínající komín jaderné elektrárny se spirálovitou podlahou.
