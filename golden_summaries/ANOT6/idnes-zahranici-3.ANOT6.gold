Třiasedmdesátiletý Walter Litviněnko vystoupil ve státní televizi a prohlásil, že hluboce lituje obvinění ruského premiéra Vladimira Putina a jeho lidí ze smrti svého syna.
"Vladimire Vladimiroviči, jestli sleduješ tenhle program, prosím, odpusť mi všechny ty pomluvy, které jsem o tobě řekl a napsal, i všechnu tu nenávist, kterou jsem k tobě choval," řekl ruské satelitní televizi, která vysílá v angličtině.
Spekulace o tom, že Litviněnka naverbovala britská zpravodajská služba MI6, se objevily před čtyřmi lety v britském tisku.
Walter Litviněnko přitom celou dobu tvrdil, že jeho syna zabili Putinovi lidé za jeho otevřenou kritiku režimu.
Poté, co mu zemřela žena a on se v třiasedmdesáti letech ocitl sám a bez prostředků v malém bytě v Itálii, něco se v něm hnulo a změnil názor.
Stěžoval si na to, že ho opustil Boris Berezovskij, ruský oligarcha a nepřítel Kremlu, kterého měl jeho syn zavraždit, ale odmítl.
Nazlobeně zmínil i to, že jeho žádost o finanční pomoc odmítla i západní média.
