Podle prezidenta Ivana Gašparoviče občané vysokou účastí ve volbách projevili svou odpovědnost.
„Moje přání je, aby byla nová vláda stabilní,“ uvedl prezident na povolební tiskové konferenci.
Tyto volby přinesou obrovské změny na slovenské politické scéně, když poprvé od roku 1989 s největší pravděpodobností nebude sestavena koaliční vláda.
Představitelé pravicových stran již před volbami avizovali, že pokud Smer získá většinu, do koalice s Ficem nevstoupí.
Přesto při nedělním ranním ohlášení vítězství Fico oznámil, že ostatním stranám vytvoření velké koalice nabídne.
