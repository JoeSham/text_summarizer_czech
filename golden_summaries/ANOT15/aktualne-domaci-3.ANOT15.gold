Stovky Rusů, kteří zde žijí, nebo jsou zde jen v lázních, využily možnosti spolurozhodnout o příštím ruském prezidentovi.
Jen v Karlovarském kraji žije kolem 4500 Rusů, volit do Karlových Varů ale přijeli i z Ústeckého a Plzeňského kraje.
Před konzulátem se vytvořila až třicetimetrová fronta a krátce před polednem už volilo přes 400 lidí.
O možnosti volit byli lidé informováni s dostatečným předstihem nejen prostřednictvím médií, ale distribuovali jsme oznámení i do největších karlovarských lázeňských hotelů a sanatorií," uvedl Alexandr Budajev z ruského konzulátu.
Zajistit volby není pro personál ruského konzulátu v Karlových Varech nijak složitá věc, podotkl Budajev.
Není ti poprvé, co se tady volby konají, a za jakousi zkoušku na letošní prezidentské volby lze považovat i loňské parlamentní.
