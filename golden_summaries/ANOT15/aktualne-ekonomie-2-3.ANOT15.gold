Největší tuzemská pojišťovna za letošní první pololetí odhalila pojistné podvody v celkové hodnotě 196 milionů korun, což je téměř o třetinu (31 procent) více než ve stejném období minulého roku.
Přetrvávající ekonomická nejistota se projevuje i růstem pojistných podvodů.
V porovnání s rokem 2009 pak objem odhalených pojistných podvodů u České pojišťovny stoupl o 60 procent.
"Vždy, když se zhoršuje ekonomická situace, jsou lidé více náchylní k podvodné činnosti.
Nadále platí, že nejvíce podvodů připadá na autopojištění.
Pojišťovny tyto tendence registrovaly opakovaně již v minulosti, a proto se důsledně na tuto oblast zaměřují," říká Ludvík Bohman, vrchní ředitel Úseku vnitřních věcí České pojišťovny.
