Ve Statenicích u Prahy v neděli ráno hořel zahradní domek, uvnitř hasiči našli dvě ohořelá těla.
Totožnost mrtvých zatím kriminalisté zjišťují, řekla mluvčí policie Prahy-venkov Štěpánka Zatloukalová.
Hasiči k případu vyjížděli před 06:00, zhruba za půl hodiny se jim podařilo dostat plameny pod kontrolu.
Podle Zatloukalové se neštěstí stalo v Únětické ulici v místní části Černý Vůl.
Jedním z mrtvých je muž, pohlaví druhé oběti není známo.
Jak se lidé v domku ocitli a zda se v něm nacházeli ještě před vznikem požáru, je podle Zatloukalové předmětem dalšího vyšetřování.
