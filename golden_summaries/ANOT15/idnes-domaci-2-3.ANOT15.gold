Liberecký kraj vyřadil z výběrového řízení na vyznačení horských turistických tras z podivných důvodů levnějšího konkurenta místní organizace Suchopýr.
Litoměřické firmě Gardenline se to nelíbilo a obrátila na antimonopolní úřad.
Ten jí dal zapravdu, kraj bude muset výběrové řízení zopakovat.
"Ačkoliv jsme splnili všechny kvalifikační předpoklady, byla naše společnost z dalšího řízení bezdůvodně vyloučena," vysvětluje Miloš Náprstek, jednatel firmy Gardenline důvod, proč se firma obrátila na antimonopolní úřad.
Antimonopolní úřad také vydal předběžné opatření.
To kraji zakazuje uzavřít smlouvu s vybraným uchazečem.
A to až do doby, než rozhodnutí nabude právní moci.
Kraj se nyní proti rozhodnutí odvolal.
