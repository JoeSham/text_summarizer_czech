V České republice pracovalo v prvních třech čtvrtletích loňského roku v průměru 248 900 důchodců.
Tvořili 5,1 procenta všech zaměstnanců.
V ČR, která se vyznačuje jedním z nejnižších podílů částečných úvazků v rámci celé Evropské unie, je tak téměř polovina z nich obsazena důchodci.
"Při analýze reakcí na vystavené pracovní pozice se ukazuje, že senioři mají častěji zájem o práci na plný úvazek," uvedl Tomáš Ervín Dombrovský, mluvčí společnosti LMC provozující pracovní portály Jobs.cz a Prace.cz.
Dominantním sektorem pro pracovní uplatnění starobních důchodců jsou služby, ve kterých pracují tři čtvrtiny z nich.
Nejvíce pracujících seniorů se přitom nacházelo v nejlidnatějších regionech ČR, tedy v Praze, Středočeském, Jihomoravském a Moravskoslezském kraji.
Nejnižší intenzita pracovního zapojení důchodců byla v Ústeckém kraji, 4,3 procenta.
