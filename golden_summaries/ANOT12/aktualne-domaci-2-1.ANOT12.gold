Poslanec Věcí veřejných Otto Chaloupka podá do konce tohoto týdne stížnost proti obvinění z korupce.
Policie viní Chaloupku z toho, že vybíral od svého asistenta část jeho výplaty jako úplatek za to, že pro něj bude dál pracovat.
Vratislav Vařejka už na jaře 2011 obvinil Chaloupku, že jej obíral o část jeho asistentského platu.
Policie ovšem případ po roce zkoumání vyhodnotila tak, že Vařejka uplácel Chaloupku, aby mu ponechal jeho asistentské místo.
Chaloupku vydala Poslanecká sněmovna k trestnímu stíhání už v polovině června.
Do sporu se muži dostali, poté co Chaloupka Vařejku propustil pro jeho údajnou neschopnost.
Poslanec vidí za celou kauzou něčí snahu jej zdiskreditovat a oslabit tak pozici VV v Poslanecké sněmovně.
