Pivovar město získalo za 3,3 milionu korun v dražbě.
Na pivovar, ještě nedávno majetek společnosti Američana Johna Baileyho, byla totiž uvalena exekuce několika věřiteli.
Největším věřitelem je právě město, které chtělo od Baileyho asi pět milionů za nutné opravy, které místo něj provedlo už dřív, a za pokutu, již dostal od stavebního úřadu, protože se o pivovar nestaral.
Po nedávném statickém zajištění a současné opravě střechy nehrozí, že by barokní památka spadla a ohrožovala okolí.
Roudnice tak má čas na hledání peněz na opravu a další využití pivovaru.
"Pokud by někdo projevil o pivovar zájem, a dokonce třeba přišel se záměrem tam znovu vařit pivo, tak pro nás by to bylo jedině dobře," uvedl Cihla.
