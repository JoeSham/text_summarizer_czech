Stovky Rusů, kteří zde žijí, nebo jsou zde jen v lázních, využily možnosti spolurozhodnout o příštím ruském prezidentovi.
Jen v Karlovarském kraji žije kolem 4500 Rusů, volit do Karlových Varů ale přijeli i z Ústeckého a Plzeňského kraje.
O možnosti volit byli lidé informováni s dostatečným předstihem nejen prostřednictvím médií, ale distribuovali jsme oznámení i do největších karlovarských lázeňských hotelů a sanatorií," uvedl Alexandr Budajev z ruského konzulátu.
Tři z pěti prezidentských kandidátů, a to Michail Prochorov, Vladimir Žirinovskij a Gennadij Zjuganov, měli ve volební místnosti své pozorovatele, kteří sledovali, jestli vše probíhá tak, jak má.
Zajistit volby není pro personál ruského konzulátu v Karlových Varech nijak složitá věc, podotkl Budajev.
Konečné výsledky voleb na konzulátu po sečtení všech hlasů pak odfaxujeme do Moskvy," dodal Budajev.
