Spojené státy vyšlou na Blízký východ další letadlovou loď, už třetí.
Nečekané povolání do služby se týká celkem 5 500 námořníků z letadlové lodi a z raketového křižníku systému Aegis USS Mobile Bay, který do oblasti zamíří také, oznámilo americké ministerstvo obrany.
Podle mluvčího Pentagonu Johna Littla má další letadlová loď v Zálivu "podpořit stávající síly" a zaplnit místo po další letadlové lodi USS Enterprise, která se jakožto služebně nejstarší má koncem léta vrátit zpět do USA, aby byla na konci roku slavnostně vyřazena.
Mluvčí odmítl, že by vyslání dalších válečných plavidel bylo odpovědí na nějakou konkrétní hrozbu nebo přípravou na případný vojenský střet například s Íránem.
Napětí mezi západním světem a Íránem roste.
Jak podotkl, už nyní mají Američané v oblasti větší počet válečných lodí, než je obvyklé.
Kolem každé je navíc až tucet dalších plavidel, od torpédoborců, přes raketové křižníky až po jaderné ponorky.
K okamžitému nasazení v řádu dní však nejsou připraveny všechny.
