Liberecký kraj vyřadil z výběrového řízení na vyznačení horských turistických tras z podivných důvodů levnějšího konkurenta místní organizace Suchopýr.
Litoměřické firmě Gardenline se to nelíbilo a obrátila na antimonopolní úřad.
"Liberecký kraj pochybil, když uvedeného uchazeče vyloučil kvůli nepředložení doplňujícího dokumentu k certifikátu od Klubu českých turistů, přičemž požadavek na tento dokument nebyl v zadávacích podmínkách.
Zrušen byl také výběr nejvhodnější nabídky," informoval předseda Úřadu pro ochranu hospodářské soutěže Petr Rafaj.
Organizace Suchopýr sídlící v Oldřichově v Hájích ve stejné budově jako krajská příspěvková organizace Střevlík nabízela za vyznačení tras cenu 15 milionů bez daně.
Gardenline byl s 11 miliony o čtvrtinu levnější.
Trasy měly být v horách vyznačeny do konce roku 2013.
Už před tím jsme ale požádali o prodloužení projektu do roku 2014.
