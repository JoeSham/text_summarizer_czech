"Média věnují Kodaku a okolnostem jeho bankrotu velkou pozornost, a proto nová společnost, která umístí svůj název na budovu, získá také mnoho pozornosti.
Dříve dominantní fotografická společnost požádala americký konkurzní soud o zrušení smlouvy v hodnotě odhadované na čtyři miliony dolarů ročně a odstranění názvu ze slavného divadla v centrálním Hollywoodu.
"Kodak je místem, kde se ocenění předávala posledních deset let, nemáme žádné zásadní důvody pro odchod," uvedl prezident Akademie Tom Sherak.
Akademie nicméně informovala, že o místě konání akce po roce 2013 zatím nezačala vyjednávat.
Peníze i zájem by mohla mít  také internetová či sociální média typu Facecbooku, Twitter a YouTube; na druhou stranu by jim spojení s "úctyhodnou akademií" a hlavně s kamennou budovou mohlo připadat příliš "old-schoolové".
Změnit by se ovšem mohlo brzy i samo místo konání slavnostního předávání Oscarů.
