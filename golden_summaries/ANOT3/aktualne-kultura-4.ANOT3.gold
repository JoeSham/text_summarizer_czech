Podle všeho nejstarší známou kopii slavné Mony Lisy od Leonarda da Vinciho objevilo ve svých sbírkách muzeum Prado ve španělské metropoli Madridu.
Obraz vznikl hned ve stejné době jako originál a namaloval jej v Leonardově ateliéru jeden z jeho žáků.
Na obraze je portrét velmi připomínající Giocondu, jež vznikla v letech 1503-06; krajina v pozadí je na něm však pokryta jakousi patinou času, tvoří ji šedavá skaliska.
Podle magazínu The Art Newspaper existuje hodně kopií ze 16. a 17. století, ale tento objev "úžasně změní naše porozumění nejslavnějšímu obrazu světa".
Badatelům to umožní studovat lépe originální obraz a mohou se pokusit dešifrovat i další záhady, jež ji stále obklopují.
