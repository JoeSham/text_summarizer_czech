V Liberci se začalo stavět zábavně vědecké centrum iQlandia.
Nové centrum se chce srovnávat s vědeckými centry La Vilette v Paříži nebo Phaeno ve Wolfsburgu.
Stavba za 400 milionů korun, která bude za necelé dva roky lákat turisty na trojrozměrné planetárium a další atrakce, vyroste u Babylonu na místě zchátralého areálu bývalé Desty.
Centrum bude mít rozlohu 10 tisíc metrů čtverečních a půjde o jediný projekt svého druhu na sever od Prahy.
Provozovatelé slibují, že se návštěvníci mohou těšit na špičkové interaktivní expozice.
Lidé budou moci poznat přírodní síly Země, nahlédnou do nitra lidského těla.
Velkým tahákem se má stát i nejmodernější planetárium.
