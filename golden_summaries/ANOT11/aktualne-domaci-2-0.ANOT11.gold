Profesor Antonín Holý, který zemřel v pondělí ve věku 75 let, si podle Pačese již od svých začátků na Akademii věd úmyslně vytyčoval vysoké cíle a nespokojil se s lehkými úkoly.
Svůj život tak Antonín Holý zasvětil výhradně vědě.
Spíše než štěstí mu k výborným výsledkům pomohla pevná vůle, usilovná práce a především dlouhodobý základní výzkum.
Nikdy neuveřejnil výzkum, u něhož by si výsledky nebyl stoprocentně jistý.
"I když příležitostně přednášel například na Univerzitě Palackého v Olomouci, vždy striktně trval na důrazném oddělení těchto dvou činností a na existenci kvalitních vědeckých pracovišť mimo univerzitní prostředí," dodal Pačes.
