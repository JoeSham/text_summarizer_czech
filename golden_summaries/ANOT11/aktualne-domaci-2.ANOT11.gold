Ministru školství Josefu Dobešovi (VV) se nelíbí, jakým způsobem šéfka akreditační komise Vladimíra Dvořáková zveřejnila informaci, že se mají rušit plzeňská práva.
Kritizuje ji za to, že rozhodnutí sdělila dřív médiím než univerzitě.
"Nepovažuji za vhodné, aby byly výsledky správního řízení sdělovány nejdříve médiím a až poté samotné Západočeské univerzitě, rektorovi a děkanovi právnické fakulty.
Je to nedůstojné a jde o opakované selhání předsedkyně akreditační komise, profesorky Dvořákové," uvedl Dobeš.
Tím podle něj "opakovaně selhala".
Podle tiskového odboru ministr výsledky akreditační komise nezpochybňuje.
Jen se prý "ostře vyhrazuje" proti způsobu jejich sdělování veřejnosti.
